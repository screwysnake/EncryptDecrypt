 Din soseaua ce vine de la Carlibaba, intovarasind Somesul ba in dreapta, ba in stanga, pana la Cluj si chiar mai departe, se desprinde un drum alb mai sus de Armadia, trece raul peste podul batran de lemn, acoperit cu sindrila mucegaita, spinteca satul Jidovita si alearga spre Bistrita, unde se pierde in cealalta sosea nationala care coboara din Bucovina prin trecatoarea Bargaului.

Lasand Jidovita, drumul urca intai anevoie pana ce-si face loc printre dealurile stramtorate, pe urma insa inainteaza vesel, neted, mai ascunzandu-se printre fagii tineri ai Padurii Domnesti, si poposind putin la Cismeaua Mortului, unde picura vesnic apa de izvor racoritoare, apoi coteste brusc pe sub Rapele Dracului, ca sa dea buzna in Pripasul pitit intr-o scrantitura de coline.

La marginea satului te intampina din stanga o cruce stramba pe care e rastignit un Hristos cu fata spalacita de ploi si cu o cununita de flori vestede agatata de picioare. Sufla o adiere usoara si Hristos isi tremura jalnic trupul de tinichea ruginita pe lemnul mancat de carii si innegrit de vremuri.

Satul parca e mort. Zapuseala ce pluteste in vazduh tese o tacere nabusitoare. Doar in rastimpuri fasaie alene frunzele adormite prin copaci. Un fuior de fum albastriu se opinteste sa se inalte dintre crengile pomilor, se balabaneste ca o matahala ametita si se pravale peste gradinile prafuite, invaluindu-le intr-o ceata cenusie.

In mijlocul drumului picoteste cainele invatatorului Zaharia Herdelea, cu ochii intredeschisi, sufland greu. O pisica alba ca laptele vine in varful picioarelor, ferindu-se sa nu-si murdareasca labutele prin praful ulitei, zareste cainele, sta putin pe ganduri, apoi iuteste pasii si se furiseaza in livada ingradita cu nuiele, peste drum.

Casa invatatorului este cea dintai, taiata adanc in coasta unei coline, incinsa cu un pridvor, cu usa spre ulita si cu doua ferestre care se uita tocmai in inima satului, cercetatoare si dojenitoare. Pe prichiciul pridvorului, in dreptul usii, unde se spala dimineata invatatorul, iar dupa-amiaza, cand a ispravit treburile casei, doamna Herdelea, strajuieste o ulcica verzuie de lut. In ograda, intre doi meri tineri, e intinsa vesnic franghia pe care acuma atarna niste camasi femeiesti de stamba. In umbra camasilor, in nisipul fierbinte se scalda cateva gaini, pazite de un cocos mic cu creasta insangerata.

Drumul trece peste Paraul Doamnei, lasand in stanga casa lui Alexandru Pop Glanetasu. Usa e inchisa cu zavorul; acoperisul de paie parca e un cap de balaur; peretii varuiti de curand de-abia se vad prin sparturile gardului.

Pe urma vine casa lui Macedon Cercetasu, pe urma casa primarului Florea Tancu, pe urma altele... Intr-o curte mare rumega, culcate, doua vaci unguresti, iar o baba sade pe prispa, ca o scoaba, prajindu-se la soare, nemiscata, parc-ar fi de lemn...

Caldura picura mereu din cer, iti usuca podul gurii, te sugruma. In dreapta si in stanga casele privesc sfioase din dosul gardurilor vii, acoperindu-si fetele sub stresinile stirbite de ploi si de vite.

Un dulau latos, cu limba spanzurata, se apropie in trap lenes, fara tinta. Din sant, dintre buruienile caruntite de colb, se repede un catel murdar, cu coada in vant. Latosul nu-l ia in seama, ca si cand i-ar fi lene sa se opreasca. Numai cand cellalt se incapataneaza sa-l miroase, ii arata niste colti amenintatori, urmandu-si insa calea cu demnitatea cuvenita. Catelul se opreste nedumerit, se uita putin in urma dulaului, apoi se intoarce in buruieni unde se aude indata un rontait caznit si flamand ...

De-abia la carciuma lui Avrum incepe sa se simta ca satul traieste. Pe prispa doi tarani ingandurati ofteaza rar cu o sticla de rachiu la mijloc. Din departare patrund pana aci sunete de viori si chiuituri ...

2. Duminica. Satul e la hora. Si hora e pe Ulita din dos, la Todosia, vaduva lui Maxim Oprea.

Casa vaduvei vine chiar peste drum de bisericuta batrana, pleostita si darapanata. Vaduvia-i saracie lucie. Femeia a dat din rau in mai rau. Ce agoniseste un cap de barbat intr-o viata intreaga, o muiere nepriceputa prapadeste intr-un an de zile, si mai putin. Cand a impreunat Maxim mainile pe piept, in ograda erau clai de fan, in cele doua grajduri nu mai incapeau vitele, in sura si sub sopron n-aveau loc carele. Se vedea de departe belsugul. Acuma ograda-i goala batatura, iar in grajduri rage a pustiu o inchipuire de vaca stearpa si vesnic flamanda.

Hora e in toi ... Locul geme de oameni ... Nucii batrani de langa sura tin umbra. Doar cateva pete albe de raze razbesc printre frunze gadiland fetele aprinse de veselie. Zaduful atata sangele lumii. Peste Magura Cocorilor atarna soarele ingalbenit de necaz ca mai are o postata buna pana la asfintit.

Cei trei lautari canta langa sopron sa-si rupa arcusurile. Briceag, cu piciorul pe o buturuga, cu cotul stang pe genunchi, cu obrazul culcat pe vioara, cu ochii inchisi, isi sfaraie degetele pe strune si cantecul salta aprig, infocat. Holbea e chior si are un picior mai scurt, iar la vioara numai trei coarde, dar secondeaza cu aceeasi patima cu care Gavan, un tigan urat si negru ca un harap, apasa cu arcul pe strunele gordunii. Din cand in cand Briceag se opreste sa-si acordeze vioara. Holbea si Gavan atunci isi indoiesc mestesugul ca sa pastreze masura. Apoi Briceag reincepe mai aprins, strambandu-se uneori la Holbea, alteori la Gavan, cu deosebire cand schimba melodia.

Sub tropotele jucatorilor se hurduca pamantul. Zecile de perechi bat Somesana cu atata pasiune ca potcoavele flacailor scapara scantei, poalele fetelor se bolbocesc, iar colbul de pe jos se invaltoreste, se asaza in straturi groase pe fetele brazdate de sudoare, luminate de oboseala si de multumire. Cu cat Briceag inteteste cantecul, cu atat flacaii se indarjesc, isi infloresc jocul, trec fetele pe sub mana, le dau drumul sa se invarteasca singure, topaie pe loc ridicand talpile, isi ciocnesc zgomotos calcaiele, isi plesnesc tureacii cizmelor cu palmele nadusite ... Glasurile se ineaca in norul de praf ce-i imbratiseaza pe toti ... Numai arar vreunul mai tantos incepe o chiuitura, in tactul zvapaiat al jocului, cu ochii pe dos, cu gatul ragusit. Dar dupa doua-trei versuri o sfarseste intr-un iuit aspru, istovit. Apoi jocul urmeaza tacut, din ce in ce parca mai salbatic. Flacaii isi incolacesc bratele mereu mai strans pe dupa mijlocul fetelor ... Sanii acestora tremura sub iile albe si ating din cand in cand pieptul flacailor, tulburandu-le ochii si inima. Nu schimba nici o vorba. Nici nu se privesc. Doar pe buze falfaie zambete placute si fugare.

Invartita tine de vreun ceas, fara intrerupere, si tinerii nu se mai satura. De doua ori Briceag, cu carcei in degete, a incercat sa se opreasca si, de amandoua orile, flacaii s-au napustit la el urland desperati, cu priviri amenintatoare sau rugatoare:

— Zi, tigane! Mai zi, cioara! ...

Toate perechile se imbulzesc in jurul lautarilor, se ciocnesc, se izbesc cu coatele goale. Cativa baietandri, ingaduiti de curand la hora, ametiti de atata invarteala, se clatina de ici-colo, abia mai tinandu-se in picioare, spre marea rusine a fetelor cu care joaca. Vreo trei perechi s-au retras in sura, mai la larg, unde insa praful se urca pana-n capriori, des de sa-l tai cu cutitul ...

La cativa pasi de palcul jucatorilor stau fetele care au ramas nepoftite, privind cu jind, soptindu-si uneori cine stie ce si izbucnind in rasete silite. La urechi si in cosite au si ele buchetele de vazdoage pestrite si in mana cate un manunchi mai marisor pe care sa-l daruiasca flacaului cutare sa-l puna in palarie. Printre fete se mai rataceste si cate o nevasta tanara, cu naframa de matase in cap, gata sa intre in hora daca s-ar intampla sa-i vie chef barbatului ei sa joace. Mai la o parte mamele si babele, gramada, forfotesc despre necazuri si-si admira odraslele. Copii neastamparati alearga printre femei si chiar prin hora, fura florile fetelor si fac haz cand victimele ii ocarasc sau se infurie. Cativa mai indraciti se lasa pe vine aproape de jucatori, uitandu-se cu mare bagare de seama la poalele fetelor, iar cand poalele zboara mai tare, dezvelind picioarele goale mai sus de genunchi, se intreaba repede:

— Ai vazut?
— Vazut. Da tu?
— Si eu.

Si apoi continua sa pandeasca poalele pana ce vreo baba indignata ii ia la goana, ceea ce nu-i opreste ca peste catva timp sa reinceapa ...

Barbatii se tin mai pe departe, pe langa casa, pe la poarta, grupuri-grupuri, vorbind de treburile obstesti, aruncand numai rareori cate-o privire spre tineretul dimprejurul lautarilor.

Primarul, cu mustati albe rasucite tinereste, cu niste ochi albastri mari si blajini, cauta sa-si pastreze demnitatea apasand vorbele si insotindu-le cu gesturi energice, in mijlocul catorva batrani fruntasi. Stefan Hotnog, un chiabur cu burta umflata pe si-o mangaie intruna parca ar avea junghiuri, gaseste fel de fel de clenciuri primarului, numai ca sa arate celorlalti ca lui de nimeni nu-i pasa. Intre dansii Trifon Tataru, mititel, cu parul galbui si glasul subtire, se uita cand la unul, cand la altul, infricosat parca sa nu se incaiere, fiindca amandoi ii sunt rude — cam de departe, nici vorba. Pe de laturi, ca un caine la usa bucatariei, trage cu urechea si Alexandru Glanetasu, dornic sa se amestece in vorba, sfiindu-se totusi sa se vare intre bogatasi.

Pe prispa stapaneste Simion Butunoiu, care acum vreo douazeci de ani a fost invatator in sat, iar azi mananca o pensie de cinci zloti pe luna si munceste la pamant mai abitir ca un flacau. Imprejurul lui s-au adunat Macedon Cercetasu cu straja Cosma Ciocanas, cu Simion Lungu, cu Toader Burlacu, cu Stefan Ilina si cu altii, ascultand cu evlavie palavrele dascalului, auzite si rasauzite. Din cand in cand Simion Butunoiu stranuta atat de zgomotos ca toate femeile se intorc spaimantate, sau se porneste pe tusa lui obisnuita cu care de multe ori scoala noaptea tot satul din somn. Macedon asteapta cuviincios pana ce ispraveste dascalul cu tusea, apoi ia din fereastra o sticla cu rachiu, inchina foarte ceremonios, trage o dusca zdravana si trece bautura batranului care mormaie scurt ,,sa ne tie Dumnezeu pe toti" si pune garliciul la gura. Sticla pe urma umbla din mana in mana. Macedon e cam cherchelit si comanda militareste tuturor sa bea:

— Forvert, Simioane! Vaitar, Cosma!... Vaitar, vaitar!... A facut oastea doisprezece ani, i-a fost draga foc si, cand e beat, s-acuma numai in comenzi nemtesti se cearta cu nevasta-sa. Altminteri insa are o inima de ceara si in douazeci si opt de ani nu si-a batut muierea niciodata; mai curand Floarea s-a intamplat sa-l mustruluiasca.

Sticla ajunge la Toader Burlacu goala.
— Goala, ai? rade Macedon incantat. Goala?... Halt!... Haptac!... Unde esti, caprar de zi?... Forvert!...

Un copil de vreo zece ani sare drept in picioare pe prispa si striga razand:

— Hir!
— Nu rade la front, magarule! se rasteste Macedon. Na sticla si da fuga la cantina la Avrum, sa-ti mai dea o portie pentru mine!... Inteles, caprar?

Caprarul insa refuza ordinul, raspunzand:
— A zis jupanul ca nu-ti mai da fara bani, bade Macedoane, nici sa nu ma mai trimiti, ca-i degeaba...

Macedon isi salta putin mustata, incrunta din sprancene privind aspru la copil, apoi se asaza pe prispa clatinand din cap si oftand:

— Ehei, unde-i vremea cand eram eu strajamester[1]!... Atunci sa fi poftit jupanul sa nu-mi dea, ca-i aratam eu supunere...

Mai boscorodeste ceva, pe urma inceteaza si se uita ursuz la nevasta-sa care are bani, dar nu-i da, si care taifasuieste cu alte femei fara sa se sinchiseasca de comenzile lui...

Tocmai atunci se taraste pe poarta, printre picioarele oamenilor, Savista, oloaga satului. E vara cu fata cea mai frumoasa din Pripas, cu Florica, si ceva neam cu nevasta lui Trifon Tataru. Are picioarele incarcite din nastere, iar bratele lungi si osoase ca niste cangi anume spre a-si tari schilozenia, si o gura enorma cu buzele alburii de sub care se intind gingiile imbalate, cu colti de dinti galbeni, rari si lungi. Trifon Tataru o tine pe langa casa, sa-i vada de copii. Cand e vremea buna Savista sade in poarta, se ciorovaieste cu toti copiii din sat si primeste pomana trecatorilor milosi... Soseste cu galagie mare. Gagaie ceva cu glasul ei aspru, speriat. N-o baga in seama nimeni. Doar Trifon face un semn nevestei, care se apropie, repede, suparata:

— Da acasa nu puteai sta, mai femeie? Zau, parca te mananca talpile... Lasi tu ograda pustie pe vremea asta... Si nici barem slugile nu-s la indemana... Ce vrei? Ai? Spune ce vrei, Savista?

Oloaga a facut doua ceasuri din Ulita cea mare, unde statea Trifon, pana aici. Incepe sa balbaie foarte grabita si cu importanta, insotindu-si sfortarile cu niste gesturi desperate.

— Ce face? zice Maria lui Trifon, care se sileste sa ghiceasca ce spune. S-a batut Vasile Baciu... Cu Avrum?... Cu Floarea Caruntu?... Ei s-apoi? Ce-ti pasa tie, femeia lui Dumnezeu? Si pentru asta ai venit tu atata cale? Vai de mine, ca esti mai rea ca copiii cei fara minte... Uite ce ti-ai facut poalele! Si numai azi te-am primenit... Of, bata-te...

Savista bombane ceva ce ar vrea sa insemne ca ei nu-i pasa de poale, si pe urma se porneste deodata pe un ras prostesc de bucurie.

— Cum ai zis?... Cine-i beat?... Vasile Baciu... Parca azi s-a imbatat intai...

Maria o lasa rusinata si se intoarce intre femei. Oloaga se taraie in mijlocul fetelor, se framanta sa-si faca loc si priveste apoi cu mare placere la hora. Are douazeci si cinci de ani si tremura de fericire cand aude lautarii ori cand vede vreo petrecere...

Savista n-are parte sa se desfete multa vreme. Pana sa se aseze bine, pana sa se certe cu fetele pentru un loc mai bun, jocul inceteaza. Briceag, asudat si istovit, incheie Invartita cu o apasare zdravana de arcus, incat ii si plesneste o struna la vioara. Ion, feciorul Glanetasului, tinand de mijloc pe Ana lui Vasile Baciu, se repede la lautari, rugandu-i:

— Mai zi, ma Briceag... numai un pic, auzi? Un picut de tot, tigane!

Alti flacai striga poruncitor:
— Trage, tigane! Ce te codesti?... De ce te platim, cioara dracului?

Briceag arunca o privire dispretuitoare spre cei ce-l ocarasc, lui Ion insa ii raspunde convingator, aratandu-i vioara:

— Nu mai pot, Ionica... Zau, nu mai pot... Crede-ma!... Mi-au amortit degetele... Pe urma si struna mi s-a rupt...

— Un pic, omule, nu-ntelegi? staruie flacaul. Tiganul insa se infurie brusc, intoarce spatele, tranteste vioara in bratele lui Holbea si incepe sa blesteme catranit:

— Fire-ar ale dracului toate ceterele din lume; plesnire-ar acolo unde-o fi cine m-a invatat sa tin arcusul... Ca io-i spun cu frumosul ca nu pot si el ma omoara sa mai zic... Dare-ar Dumnezeu sa trasneasca toate jocurile cu pe cine le-a nascocit...

Ion asculta cateva clipe mirat cum injura Briceag. Apoi deodata se aprinde ca focul si izbucneste ragusit:

— Ho, cioara, fi-ti-ar neamul de ras, ho!... Si inchide pliscul ca te pocnesc de-ti sar maselele tocmai in curtea bisericii!...

Briceag a mai patit-o cu Ion; tace. Numai dupa ce flacaul se indeparteaza bodoganind, incepe iar sa se necajeasca cu ceilalti lautari, pe tiganeste.

Flacaii imbratiseaza pe fete, multumindu-le pentru joc. Fetele se zbat in bratele lor si soptesc cu sfiala si cu placere:

— Multumim... Ion strange la piept pe Ana cu mai multa gingasie, dar si mai prelung.

— Da-mi drumul, Ionica! murmura fata usor, cu multumire in glas.
— Sa vii, Anuta... stii tu unde! zice Ion domol. Ana nu raspunde, privirea ei insa luceste de bucurie. Se smuceste sa scape din imbratisare, soptind intruna moale:

— Da-mi drumul, Ionica... zau, da-mi drumul!... Flacaul o trage mai aproape, cu un zambet aprins, o apuca cu o mana de tate si i le strange ca pe doua mere, incat Ana sasaie de durere.

— Sa nu cumva sa nu vii! repeta Ion infigand in ochii ei o privire poruncitoare si lacoma.

Ana fuge glont la fete, imbujorata, si scuturandu-si poalele de praf. Apoi, potolindu-si sufletul, spune Margaretei lui Cosma Ciocanas, o fiinta ursuza, voinica, cu picioare cat donitele, cu brate barbatesti si cu o fata osoasa roscata:

— Si Ionica... mereu... zau asa... Dar, incurcandu-se, schimba repede vorba:
— Vai de mine ce caldura... toata m-am facut o aparaie... Margareta nu jucase si-i era necaz pe fetele care au avut noroc. Nu raspunse nimic Anei, ci urma sa priveasca cu jind la ceata flacailor care inchinau cu rachiu sau aprindeau tigari; parea ingrijorata sa nu se intample s-o pofteasca la joc cineva si sa nu bage de seama...

Ion urmari din ochi pe Ana cateva clipe. Avea ceva straniu in privire, parca nedumerire si un viclesug neprefacut. Tot atunci zari mai alaturi si pe Florica, fata vadanei[2] lui Maxim Oprea, cu care se tinuse pana acum, putin posomorata, dar mai frumoasa ca oricand. Flacaul clipi aspru, ca si cand ar fi vrut sa-si alunge un gand din creieri, si striga la un baietel:

— Adusesi, bre?
— Adus, bade Ionica, facu copilul cu importanta. Am dat-o lelii Zenobia, s-o tie...

Si, in vreme ce Ion se duse spre grupul unde era mama-sa, baietelul urma:

— L-a facut tare jupanul, bade, s-a pus zece bucatele de zahar, de zice ca-i mai bun ca mierea...

Zenobia, cu sticla de rachiu in mana, se plangea Todosei, vadanei, de un afurisit de junghi care o taia prin sale de cateva zile si nu-i mai trecea.

— Ia da glaja ceea, mama! zise Ion scurt si inghiti indata o dusca zdravana. Da dumneata bei oleaca?

— Lasa-ma pe mine in plata lui Dumnezeu ca doar nu-s insarcinata, raspunse Zenobia luand totusi sticla si tragand o gura. Aoleu, da stiu ca-i bun... Vezi numai, dragul mamii, sa nu bei mult, ca ti se urca la cap si cine stie ce pozna te-o mai indemna sa faci... Omul la betie sa-l fereasca Dumnezeu...

Ion ii lua sticla si intoarse spatele fara sa-i mai asculte sfaturile. Copilul ramasese pironit locului, cu ochii pofticiosi la rachiu. Cand se indeparta flacaul, avu parca o suparare. Dar ii trecu repede si, sterpelind intr-o clipire un strut de flori din mana Margaretei, o zbughi ca sageata, urmat de blestemele aprige ale fetei care astepta mereu s-o cheme cineva la joc...

Ion trecu incet parleazul de langa grajd, intorcand capul spre Ana care nu-l scapa deloc din ochi si care, peste cateva clipe, il urma cu pasi grabiti, rosie ca focul de rusine, inchipuindu-si ca toata lumea o pandeste.

In dosul surii era o livada marisoara, presarata cu pomi, taiata in doua de o carare ce cobora pana la Garla Popii si se oprea chiar in spatele carciumii lui Avrum. Fanul cosit de curand, adunat in cateva claite proptite cu pari, umplea vazduhul cu un miros imbatator. Ion merse pe carare doi-trei pasi, apoi coti in stanga si se aseza sub un nuc batran si scorburos, pe o radacina incovoiata ca un jilt. Fata sosi tremurand de emotie, dar cu o stralucire bucuroasa in ochi.

— Aici erai? murmura Ana asezandu-se fara sa se uite la dansul.

— Ca parca-i mai bine aici, facu flacaul incet; apoi indata ridica sticla: Sa traim, Anuta!

— Sa traiesti, Ioane! raspunse ea privind nelinistita spre carare, pe unde treceau mereu oameni, care la carciuma, care inapoi.

— Bea si tu, Anuta, ca pentru tine l-am luat si l-am facut dulce ca gura ta!

— Despre mine poate sa sece rachiul, zise fata mai potolita. Mi-e sila si cand ii simt mirosul, ca taica nu mai lasa sa treaca nici o ziulica fara bautura si fara betie... Nu stiu, zau, ce s-o mai alege de noi.

— Apoi asa bea omul la suparare, zise Ion, adaugand pe urma cu alt glas: Bea, Anuta... Mi-a casunat si mie asa o data...

Ana isi inmuie buzele in rachiu, se stramba si dadu repede sticla inapoi, tusind si razand:

— Avai de mine... nu pot... parca-i otrava...
— Ba-i bun, zise Ion ducand iarasi sticla la gura. Tacura amandoi un rastimp, fara sa se priveasca. Apoi flacaul isi trecu bratul pe dupa mijlocul ei si ofta:

— Hei, Anuta, mult aleanu-i in inima mea! Fata Anei, lunguiata, arsa de soare, cu o intiparire de suferinte, se posomori.

— Ce indur eu, sa fereasca Dumnezeu pe toata lumea, gemu dansa. Ca tata si-a pus in gand sa ma marite cu George a Tomii si o tine mortis cu George. Si, Doamne, greu iti mai vine sa taci si sa inghiti cand nu ti-i drag omul...

Ion se uita lung la buzele ei subtiri care se miscau usor dezvelindu-i dintii cu strungulite, albi ca laptele, si gingiile trandafirii de deasupra. Stia dansul ca Vasile Baciu e intr-o ureche si ca, de o apuca hais, apoi hais o tine sa stie de bine ca da cu carul prin toate santurile. Dar tocmai aceasta il intarata si pe el.

Nu-i fusese draga Ana si nici acum nu-si dadea seama bine daca i-e draga. Iubise pe Florica si, de cate ori o vedea sau isi amintea de ea, simtea ca tot o mai iubeste. Purta in suflet rasul ei cald, buzele ei pline si umede, obrajii ei fragezi ca piersica, ochii ei albastri ca cerul de primavara. Dar Florica era mai saraca decat dansul, iar Ana avea locuri si case si vite multe...

Ii asculta glasul plangator si-l cuprindea mila, in acelasi timp insa se gandea la Florica. Apoi deodata tresari, o stranse la piept si, fara sa rosteasca vreo vorba, o saruta lung pe buze. Fata cuprinse cu bratele gatul lui Ion, molesita si aprinsa, si inima-i batea atat de navalnic, incat el o auzea.

— Noroc, noroc, Ioane! striga un glas aspru pe carare. Flacaul ridica ochii furios si vazu pe Ilie Onu care, intorcandu-se de la carciuma cu o sticla de rachiu, radea gros si batjocoritor.

— Du-te-n... Doamne iarta-ma, bufni Ion incruntat. Ilie Onu ajunse la sura si se facu nevazut. Era frate de cruce cu George al Tomii si unde putea sa-i faca rau lui Ion, ii facea, fiindca odata, la o nunta, il umpluse de sange ca sa-l imblanzeasca.

Ion incepu sa suduie si sa se catraneasca, dar intalnind ochii caprui, inlacrimati de fericire si de teama ai Anei, se potoli...

Ilie aducea rachiul pentru George care se silea din rasputeri sa invete pe Briceag un cantec nou ce-l auzise de la lautarii din Bistrita la un chef al doctorului Filipoiu, la beraria cea mare din Armadia. Briceag, cu ochii tinta la buzele flacaului, care fluiera melodia, taraia nesigur cu arcusul pe strune; Holbea, credincios, incerca si el sa secondeze. George se umfla, inchidea putin ochii si fluiera din ce in ce mai aprig, caci imprejurul lor se adunase un palc de flacai care-l priveau cu admiratie.

— Ei, acu ai inteles? zise George oprindu-se in mijlocul cantecului.

— Las' ca l-am prins, mormai Briceag pornind sa traga cu mai multa incredere.

— Am sosit, George, striga Ilie intinzand sticla.
— Iute te-ai intors, vorbi celalt band si trecand indata rachiul lui Ilie ca el sa poata reincepe dascalirea lautarilor.

— Noua nu ne dai un paharel, vere? se lingusi Holbea, zgandarindu-l cu arcusul.

— Sa va dau, cioroilor, fire-ati ai naibii! rase George foarte multumit ca au sa vada toti cum cinsteste el pe tigani.

— Beti-o toata, zise apoi catre Gavan cand vru sa-i inapoieze sticla.

Dar atunci sari Ilie ca un cocos:
— Ia lasati, bre, sa mai bem si noi, ca cioarele astea o sa plesneasca de atata holirca...

Urma o ciorovaiala lunga intre Ilie si tiganii care nu mai voiau sa renunte la bautura si era cat pe-aci sa se incinga o bataie, deoarece Ilie, aprinzandu-se, se repezea mereu cu piciorul sa sparga gorduna.

Deodata toata lumea se intoarse spre ulita. Toti barbatii scoasera palariile, iar cei de pe prispa se sculara in picioare... Venea preotul Belciug impreuna cu doamna Maria Herdelea, sotia invatatorului, cu domnisoara Laura si cu Titu. Primarul si fruntasii satului iesira in poarta intru intampinarea domnilor.

— Petreceti, petreceti? zise preotul cu un zambet binevoitor.
— Apoi ce sa facem, domnule parinte, raspunse primarul cu palaria in mana. Dumnezeu de aceea a lasat sarbatorile, sa se mai veseleasca si prostimea.

— Negresit, negresit, murmura Belciug largindu-si zambetul.
— Da de ce nu poftiti si dumneavoastra sa vedeti petrecerea noastra? relua Florea Tancu cu un glas foarte blajin, punandu-si palaria in cap.

Taranii de asemenea se acoperira unul cate unul, in vreme ce preotul sopti cateva cuvinte doamnei Herdelea, care raspunse raspicat, dandu-si capul pe spate cu mandrie:

— Da, putem privi putin si noi... Mie chiar imi plac petrecerile poporului...

Maria Herdelea era fata de taran de pe la Monor, dar pentru ca umblase totdeauna in straie nemtesti si mai ales ca s-a maritat cu un invatator, se simtea mult deasupra norodului si avea o mila cam dispretuitoare pentru tot ce e taranesc.

— Poftim mai aproape! facu atunci primarul, bucuros, dand la o parte pe taranii care se imbulzeau: Ia faceti loc, mai oameni!... Dati-va la o parte!

Vreo cativa fruntasi se grabira sa dea ajutor primarului strigand:
— La o parte!... La o parte!... Belciug intra incetinel in ograda si se opri aproape de poarta. Babele cucernice se repezira numaidecat sa-i sarute mana.

— Lasati, lasati! murmura preotul, intinzand insa dosul palmei spre sarutare cu o multumire ce-i inviora fata tabacita de slabiciune.

Flacaii, obositi si cu gandul la joc, ramasesera tot imprejurul lautarilor. Numai George, totdeauna silitor sa-si arate istetimea, se vari printre batrani, imbulzindu-se sa ajunga cat mai aproape de popa si familia invatatorului. Ilie se tinea si aici dupa dansul ca un catel.

Titu Herdelea, un tanar de vreo douazeci si trei de ani, in haine curatele si saracute, cu o cravata albastra-azurie la gulerul inalt si teapan, ras de mustati si lung cat un par, cum vazu pe George, ii intinse prieteneste mana imbracata in manusi de ata cenusie:

— Noroc, George!... Nu mai jucati?... Tocmai ne abaturam si noi sa va vedem...

— Cum nu, domnisorule! Numai sa se hodineasca o tara tiganii, c-au zis atata de-a amortit si sufletul dintr-insii, spuse flacaul cu glas indulcit. Apoi, apropiindu-se mai bine, adauga: Da dumneata nu vrei sa joci cu noi, domnisorule?

Titu rase si se uita la Laura, care zambi incurcata.
— Eu?... Nu, George. Alta data. Acuma nu se poate. Dar flacaul starui:
— Iti dau eu o fata, domnisorule, de sa te lingi pe buze. Usoara ca pana si frumoasa ca o domnisoara... Dar trebuie sa joace si domnisoara Laura...

Sora lui Titu se facu deodata serioasa si se agata infricosata de bratul mamei sale, murmurand:

— O, auzi, ce idee!... Ma mir ca nu vi-i.... Preotul vorbea cu primarul si cu ceilalti tarani despre mersul vremii, toti fiind intelesi ca ar fi bine sa mai dea Dumnezeu o gura de ploaie, sa se mai inmoaie pamantul, caci altfel ramane porumbul nesapat de-al doilea... George insa se tinea scai de Titu si Laura, spre marea indignare a doamnei Herdelea care n-ar fi ingaduit nici in ruptul capului ca fata ei sa se amestece printre tarani.

Ca sa schimbe vorba, fiindca se mai strangeau si alti oameni sa asculte staruinta flacaului, zambind putin batjocoritor, Titu se uita deodata imprejur, ca si cand si-ar fi adus aminte ceva, si apoi intreba:

— Oare Ion unde-i? George, desi stia ca, dintre toti feciorii satului, domnisorul cu Ion e mai prieten, se simti aproape jignit auzind acum intrebarea. De aceea raspunse cam in sila:

— Pe-aici trebuie sa fie si dansul... Dar Ilie Onu, de la spate, se amesteca iute-n vorba:
— Ba e-n gradina, sub nuc, cu Ana...
— Unde? facu George intorcandu-se brusc la el, parca i-ar fi tras o palma.

— Acolo, unde zic, incheie Ilie scurt, ranjind multumit. George puse nasul in pamant si tacu. Nimeni nu mai deschise gura, iar Titu, bucuros ca a scapat usor de invitatia la dans, se apropie si el de Belciug care incepuse sa povesteasca oamenilor cum i-au scos doctorii cei mari un rinichi in spitalul de la Cluj.

Vorbele lui Ilie lovisera pe George drept in suflet. Ana lui Vasile Baciu ii era fagaduita lui de nevasta. Ea fata cu stare, el fecior de bocotan[3] — se potriveau. Parintii lor erau intelesi mai demult, iar Ana ii placea. Nu zicea ca-i cine stie ce frumoasa, dar nici el nu pica. Era greoi, spatos si umeros ca un taur: umbla leganat si cu genunchii inmuiati.

Fierbea. Se gandea mereu sa-si croiasca drum pana in gradina, s-o vada cum sade ochi in ochi cu Ion. Dar mereu isi lua seama, zicandu-si ca poate mai mult ar strica decat ar folosi, daca cumva nu s-ar isca si o bataie, caci Ion e artagos ca un lup nemancat. De va sti fata ca el stie, mai rau se va inrai. Mai bine sa-i lase in pace. O lingura de istetime face uneori mai mult decat un car de putere.

Dar Ion, ce vrea Ion? De ce cauta sa-i invarteasca el capul fetei?... Isi arunca ochii, fara sa vrea, spre Florica vadanei lui Maxim. Statea tot asa de pleostita ca si dansul. Se vedea ca si ea stia si o bateau aceleasi ganduri... Asta ii mai potoli supararea. Cand nu esti singur, suferinta se usureaza. Ofta o data din baierile inimii si-si trase palaria pe ochi, zicandu-si:

— De-amu am sa joc numai cu Florica... Cel putin sa plesneasca fierea si intr-insul!...

Lautarii isi potriveau zgomotos instrumentele pentru a da de stire tuturor, si mai ales celor razletiti prin gradina, ca incepe jocul. Flacaii bateau nerabdatori din calcaie, scoteau cate-un chiot de veselie si-si aruncau privirile din ce in ce mai des printre fetele care asteptau cu inima stransa sa fie poftite la hora.

In clipele acelea sosi, de pe ulita, Vasile Baciu, lalaind un cantec de betie, cu palaria intr-o ureche, cu ochii inrositi si tulburati de bautura. Se clatina usor in mers si dadea intruna din maini parca s-ar sfadi cu un dusman inchipuit. Cand zari grupul cu domnii in mijloc, se opri putin, intepenindu-se ganditor, apoi se duse glont la preotul Belciug si-i zise:

— Eu, domnule parinte, spun drept, is mare pacatos... Maaare!... 'S betiv si stricat, cum nu se mai pomeneste in sapte sate, zau cruce!... Asa-s eu, ce mai calea-valea!... Ce-i drept nu-i pacat, asa-i, domnule parinte? Ca de suparare beau daca beau, asa-i?... Si beau pentru ca beau dintr-al meu...

Preotul isi curmase povestirea si luase o infatisare grava, masurand foarte aspru pe Vasile Baciu. Taranul insa avea acum un zambet bun pe buze si vorbea aplecat ca la spovedanie, parca n-ar fi vrut sa stie de nimeni si de nimic in lume:

— 'S amarat rau, domnule parinte, crede-ma! Poate ca nu ma crezi? De-aceea beau si iar beau si iar!... Uite-asa! Ai sa zici dumneata: da de ce esti amarat, betivule? Apoi cum sa nu fiu, domnule parinte? Ca o fata am si eu si nu-mi place deloc fata pe care o am. Nu-mi place, auzi? Ca nu vrea sa ma asculte. Si tare ma doare inima si tare-s suparat ca nu vrea sa se uite in gura mea. Am dreptate ori n-am, spune dumneata!

Belciug nu suferea mirosul de rachiu, caci era bolnavicios, iar Vasile mereu ii duhnea in nas si ragaia. Purtarea taranului il indigna insa mai ales pentru ca-i stirbea autoritatea in fata poporului. Doamna Herdelea asculta foarte serioasa, cu capul sus, cu buzele stranse punga si privea manioasa la oamenii care se imbulzeau imprejurul lor, curiosi, razand pe infundate de Baciu. Lui Titu, dimpotriva, ii placeau ingaimarile betivului si nu stia cum sa-l zgandare, fara sa bage popa de seama.

Belciug isi inghiti mania si cauta sa-l potoleasca cu o dojana blanda:

— Rau faci, Vasile, ca nu te sfiesti macar de tineretul care te vede mereu pe doua carari. Omul de treaba nu se tine toata ziulica numai sa imbogateasca pe jidovi si sa-si otraveasca trupul cu halbariile lor dracesti... Asa, Vasile!...

Baciu lua deodata o infatisare solemna, se dadu doi pasi inapoi si raspunse cu o mustrare caraghioasa in glas:

— Vai de mine, domnule parinte? Dar cui i-am facut vreun rau? Baut-am eu banii cuiva, ori averea cuiva? Ca beau, beau... Da beau din munca si din sudoarea mea... Atunci de ce sa ma napastuiesti? Ce ti-am gresit eu dumitale, spune drept!

Primarul gasi cu cale sa se amestece, il lua de brat si vru sa-l dea la o parte, mulcomindu-l:

— Bine, bine, mai Vasile, asa-i cum zici... Dar lasa pe dumnealor in pace, ca dumnealor au venit sa vada jocul, nu sa auda prostiile tale...

Apoi, intorcandu-se spre flacai, striga poruncitor:
— Da voi ce faceti, mai feciori? Jucati ori nu jucati? Atunci insa Vasile Baciu zari pe George, care statea posomorat, ca un copac cu maduva uscata, si indata il apuca de mana si-l tari in fata preotului:

— Uite-l, domnule parinte! Il vezi? Asta-i ginerele meu care mi-i drag! Cu dansul ai sa-mi cununi dumneata fata, macar de-as sti ca are sa crape inima dintr-insa!...

— Bine, bade Vasile, lasa ca... facu George rusinat, razand silit. Omul se incapatana insa din ce in ce si incepu sa racneasca:
— Nu vreau sa te las, ai inteles? Mie-mi trebuie ginere cumsecade, nu fleandra... Io-ti dau fata, iar tu sa ai bici, sa-i scoti din cap gargaunii!... Eu nu vreau sa stiu de alde calici tantosi care umbla sa-i impuieze capul. Eu nu vreau si nu vreau, si daca nu vreau, ii pun gatul pe taietor si numai una-i trag cu barda, macar sa stiu ca ma duc pe urma la spanzuratoare. Asa-i, mai George?

— Asa, asa, murmura flacaul, vrand sa-l astampere. Vasile se uita imprejur triumfator si scuipa ascutit tocmai intre picioarele primarului. Apoi, ca si cand si-ar fi adus aminte de ceva, porni spre grupul fetelor, tragand pe George dupa dansul si strigand in gura mare:

— Anuto!... Anuto! Unde esti tu, fata tatii? George rosi, parca l-ar fi bagat intr-un cuptor incins. O manie amestecata cu rusine ii cuprinse sufletul. Si deodata ii zise incet, sa nu-l auda si alti oameni:

— Las-o pe Anuta, ca-i cu Ion a Glanetasului in gradina, sub nuc...

Baciu tresari intepat. Scoase un tipat scurt si se indrepta cu pasi mari spre coltul surii, unde tocmai se ivea Ana, tremurand de spaima, caci ii auzise glasul. Taranul o vazu, se opri in mijlocul ograzii, unde ajunsese, isi raschira picioarele, isi tranti mainile in solduri si isi impinse burta in afara, privind sagetator pe Ana. Statu asa cateva clipe, apoi izbucni:

— Bine, Anuto, asa ne-a fost vorba? Si se repezi spre ea cu pumnul ridicat, gata s-o izbeasca. O femeie tipa desperata:
— Tulai! Sariti c-o omoara! Pana sa ajunga insa la fata, Vasile zari pe Ion, sosind tot de dupa sura, si numaidecat uita pe Ana si se intoarse amenintator spre flacau. Vazandu-l cum vine drept la el, Ion avu o tresarire usoara, dar isi urma calea, linistit, ca si cand n-ar intelege nimic, cu o privire nepasatoare catre Baciu.


— Ce ti-am spus eu tie, sarantocule, ai? urla, apropiindu-se mereu, Vasile Baciu, pe care linistea lui Ion il intarata mai rau.

Flacaul primi ocara ca o lovitura de cutit. O scaparare furioasa ii tasni din ochii negri, lucitori ca doua margele vii. Raspunse cu o voce putin tremuratoare, dar batjocoritoare:

— Ce-s eu, sluga dumitale, sa-mi poruncesti?
— Am sa-ti poruncesc, talharule, si daca nu asculti de vorba, am sa te umplu de sange! racni taranul aprins de manie pana in maduva oaselor, aruncandu-se la el.

Acum Ion se opri, inclesta pumnii si striga inabusit, parca ar fi cautat sa se stapaneasca:

— Sa nu dai, bade Vasile, ca... Sa nu dai!... Sa nu dai!... Cativa barbati si flacai se zvarlira la Vasile, ostoindu-l. Ion statea neclintit, ca un lemn, doar inima ii sfarama coastele ca un ciocan infierbantat. Dintru-ntai se gandise sa-l lase in plata Domnului, ca-i beat si e tatal Anutei... Dar cand l-a suduit si s-a apropiat sa-l loveasca si-a pierdut cumpatul. Ii clocotea tot sangele si parca astepta inadins sa-l atinga barem cu un deget, ca sa-l poata apoi sfarteca in bucatele, mai ales ca la spatele lui vazuse pe George care privea dispretuitor si multumit.

Baciu se zvarcolea in bratele oamenilor, racnind neincetat:
— Lasati-maaa!... Lasati-ma sa-i scot blohotaile!... Trebuie sa-i beau sangele, altminteri plesnesc!... Lasati-ma!...

Taranii insa il dusera, aproape pe sus, pana la poarta, in vreme ce el nu mai contenea si se smucea din rasputeri:

— Ce are hotul cu fata mea? Ce are!... Uuuh!... Lasa-ma, Nistore!... Tfff!...

Ion schimba fete-fete. Genunchii ii tremurau, iar in cerul gurii simtea o uscaciune parca i s-ar fi aprins sufletul. Fiece vorba il impungea drept in inima, cu deosebire fiindca auzea tot satul. Mereu ii fulgera sa se repeada si cu un pumn zdravan sa-i inabuse in gat ocarile. Deodata cu gandul acesta insa ii rasarea in minte si Anuta, oprindu-l pe loc. Se uita dupa ea, dar in invalmaseala fata o stersese acasa plangand. Femeile si fetele se imprastiara care incotro, ca un card de galite speriate de uliu, si priveau din ulita si de prin ograzile vecine, asteptand in fiece minut sa inceapa bataia. Profitand de incaierare, preotul pleca, spunand scandalizat doamnei Herdelea:

— Asemenea destrabalati trebuiesc dati pe mana jandarmilor sa le inmoaie ciolanele. Numai asa s-ar face oameni de omenie... Pacat ca Ion nu l-a scuturat putin... Ar fi meritat...

Invatatoarea clatina din cap in culmea indignarii, isi ridica usor rochia, sa nu mature praful ulitei, si porni repede impreuna cu Belciug si cu Laura. Titu ramase mai in urma. Ii parea rau ca nu poate vedea cum se ispraveste cearta si, mergand, intorcea mereu capul.

Hora se sparse. Tiganii se retrasesera spaimantati in sura; Gavan isi rezemase gorduna intr-un colt, hotarat s-o apere cu orice pret, sa nu i-o sparga batausii. Flacaii se adunara imprejurul lui Ion, atatandu-l:

— Ce te-ai lasat, Ionica, sa te ocarasca?... Trebuia sa-i tragi macar vreo doua scatoalce, sa te pomeneasca!...

Altii, cativa prieteni de-ai lui George, stateau mai deoparte ranjind. Mai tarzior veni intre ei si George, urmat de Ilie Onu, care nu-l slabea, ca o umbra credincioasa.

— Uite cum se strica toata veselia din pricina...! zise George, suparat putin, cu o privire spre feciorul Glanetasului.

Ion insa nu vedea, nu auzea. Rusinea il tintuise locului. Se uita mereu dupa gramada de oameni intre care se zbatea Vasile Baciu, mereu muncit de pornirea de a-l zdrobi.

George mai schimba cateva cuvinte cu tovarasii lui, apoi striga lautarului cu glas mandru:

— Hai, tigane, la Avrum!... Ce mai stam aici de pomana?... Glasul acesta zbarnai ca o trambita in urechile lui Ion. Din doi pasi fu langa Briceag si-i porunci scurt:

— Hai! Tiganul statea incurcat, uitandu-se cand la unul, cand la altul, nestiind pe care sa-l asculte.

— Apoi stai, Ioane, — facu George, tot trufas — ca eu l-am arvunit!...

Ion, parca nici nu l-ar fi auzit, repeta mai aspru:
— Hai! In ochii lui ardea atata manie ca Briceag stranse din umeri spre George, puse vioara la obraz si incepu indata un cantec de veselie. Prietenii lui Ion pornira sa chiuie si sa pocneasca din degete, in semn de izbanda, apoi sa tropaie de rasuna batatura. Ion o lua inainte spre poarta, iar ceilalti dupa el, fluierand si chiuind. Lautarii ii urmara cantand; Gavan, cu gorduna agatata de-a umar, sufla greu ca un gascan indopat. In ulita ceata poposi o clipa, tropaind furtunos pe loc spre marea admiratie a fetelor care se uitau din portile ograzilor. Pe urma pornira cu totii in stanga, chiuind in tactul cantecului, intovarasiti de o droaie de copii...

George ramase cu ai lui langa sura, furios, dar neindraznind sa se impotriveasca. Ii era necaz mai cu seama ca el daduse arvuna tiganilor si tot el avea sa le plateasca restul pana la patru zloti. Adevarat ca banii ii strangea de la flacai, cate douazeci de creitari de caciula, dar pana sa-i adune trebuia sa se sfadeasca cu mai toti si sa-si bata capul, caci Briceag nu mai vrea sa astepte, de cand a patit-o o data de-a ramas neplatit. Insarcinarea aceasta ii placea, nici vorba, fiindca i se parea ca-l inalta deasupra tuturor. Acum insa, vazand ca flacaii tin totusi partea lui Ion, se simtea umilit, mai ales ca aceasta venea dupa ce aflase ca Ion umbla serios dupa Ana... Se uitase cu jind cum au plecat toti cu lautarii si avusese o clipa gandul sa se amestece si el intre ei si sa se arate ca nu-i suparat. Dar isi daduse seama ca s-ar cobori prea mult in ochii tovarasilor lui. Drept razbunare si mangaiere, dupa ce ceilalti cotira spre Ulita cea mare, zise zambind:

— Eu nu mai dau tiganilor nici un creitar. Sa le dea Ion, ca Glanetasu are destui.

Flacaii insa nu pricepura batjocura lui. Erau plouati c-au ramas batuti si fara lautari. Ilie Onu rupse tacerea:

— Noi ce mai pazim aici? S-a inserat, toata lumea a plecat... Hai si noi la crasma!...

Nu mai zise nimeni nimic. Se carabanira incet, prin gradina, peste Garla Popii, sa ajunga cel putin mai curand la Avrum...

Todosia, in pragul tinzii, astepta pana ce ramase ograda goala si apoi se inchina, murmurand:

— Multumescu-ti tie, Doamne, ca nu i-ai incaierat, ca mai dadeam si de pozna cu jandarmii!...

Langa prispa, aproape de poarta, Savista-oloaga sedea ghemuita, speriata moarta de racnetele oamenilor, ferindu-se sa nu fie calcata in picioare. Todosia nici n-o zari pana cand merse sa inchida poarta.

— Da tu n-ai plecat, Savista? Bine ca nu te-au strivit... Acu du-te si tu, draga lelii, du-te, ca ai o postata buna pana acasa si uite-acusica se innopteaza...

Savista nici nu mai sufla de groaza. Isi sufleca poalele, isi prinse-n brau zadiile si se tari cat putu mai repede pana-n ulita si apoi o apuca mai incetisor pe marginea santului spre casa.

Carciuma nu era mai rasarita ca alte case din sat, doar ca avea acoperisul de tigla si spre ulita, in doua ferestruici, aparate cu retea de sarma, sticle de bauturi colorate, borcanele de bomboane pestrite si diferite marfuri cautate de tarani. Odaia din fata era mai mare, podita si mobilata numai cu cateva mese lungi si de doua ori atatea banci de brad, pe care slujnica le freca cu nisip si le spala in fiecare vineri de se faceau albe ca varul pentru duminicile cand satenii veneau sa-si inece necazurile in bautura. Intr-un colt, langa tejgheaua adapostita intr-o cusca de leaturi, Avrum impreuna cu fiul sau Aizic se invarteau ingrijorati printre siragurile de sticle si in jurul unui butoi urias de rachiu. Din cand in cand Aizic se cobora, cu lumanarea aprinsa, in pivnita de sub cusca, unde se odihneau alte butoaie si damigene cu rachiu, si chiar cu vin si cu bere pentru fetele spalate care, daca aveau pofta sa petreaca, se retrageau in fund, in odaia carciumarului, spre a fi mai feriti de ochii norodului...

Indata ce s-a stricat hora, barbatii au inceput sa se indrepte, mai singuratici, mai in grupuri, spre Avrum. Cand sosi George cu prietenii lui, prispa gemea de oameni care dezbateau intamplarea de la joc, unii luand partea lui Baciu, altii lui Ion. Flacaii intrara de-a dreptul in crasma. Mesele si bancile erau oprite inadins pentru dansii, ca sa poata petrece mai in tihna. Se asezara tacuti. Se simteau infranti.

Avrum iesi repede din cusca, cu doua sticle de rachiu pe care le puse pe masa, in fata lui George, intreband:

— Cine plateste?
— Lasa ca platim noi, jupane! raspunse Ilie Onu intinzand mana dupa o sticla.

— Daca-i vorba sa scot banii de la tine, apoi slaba nadejde, zise carciumarul uitandu-se pe rand la toti, ca si cand ar fi vrut sa le citeasca pe fata ce au in punga. Pe obrazul tau nu dau eu nici o dusca de apa chioara... Ei, cine plateste? Vreau sa stiu. Ori duc rachiul si-l torn inapoi in butoi...

George scormoni din buzunarul laibarului o punga soioasa si numara gologanii cuveniti fara sa deschida gura. Avrum ii stranse cu bagare de seama si pleca spre cusca zornaindu-i in pumni. Ilie insa nu se putu rabda sa nu-i strige mandru, parca el ar fi cheltuit:

— Ai vazut, jupane?... Alta data apoi sa nu mai cartesti! Un flacau, aprins brusc de mirosul bauturii, izbi cu pumnul in masa si incepu sa chiuie de dardaiau geamurile. Ceilalti se dezmortira ca si cand le-ar fi turnat in suflet o unda de bucurie. In cateva clipe toata carciuma se incinse de strigatele lor nastrusnice.

Cand chiuiau mai cu foc, se auzira pe ulita alte chiote de veselie, mai furtunoase si mai salbatice. Un rastimp cele doua grupuri parea ca s-au luat la intrecere care sa se inabuse. Cei de-afara insa cu cat se apropiau, cu atat vuiau mai cuprinzator. Iar cand napadira in crasma amutira de tot pe oamenii lui George. De altfel, in curand contenira si noiisositi impreuna cu lautarii, osteniti de sfortari, chiotele prefa candu-se intr-un zgomot asurzitor de chemari ragusite, de porunci manioase, de tipete nerabdatoare, din care numai uneori se intelegea mai lamurit:

— Jupane, o cupa, da dulce!...
— Hai mai iute, Avrume!...
— Unde te ascunzi, tartane, fi-ti-ar neamul de ocara!... Feciorii nu mai incapeau pe banci. Tiganii se indesara la masa lui Ion, afara de Gavan care trebui sa stea in picioare, in colt, langa gorduna. O sumedenie de sticle si pahare rasari pe mese. Mirosul de rachiu se framanta cu fumul greu de tutun si cu zapuseala acra de sudori. Toata lumea vorbea de-a valma, inchinand, strigand, lalaind. Toate gurile injurau de Dumnezeu, de soare si de luna pe lautari sau pe Avrum, sau pe Dumnezeu insusi.

Intre timp se innoptase si odaia nu mai era luminata decat de o lampa funinginita, spanzurata de o grinda din tavan. In lumina galbena-bolnava si tremuratoare oamenii pareau mai beti de cum erau aievea, ochii luceau mai salbatic, iar bratele goale, ciolanoase, cu muschii umflati ca niste serpi flamanzi, se ridicau mereu peste capetele tulburate, amenintand ori prevestind o primejdie. Glasurile se ingrosau si raguseau din ce in ce, vorbele deveneau mai grosolane si sudalmile mai manioase. Fetele asudate clipeau care rosii-para, care galbeneverzui, iar din galagia ametitoare se inaltau, stapanitoare, rasete zvapaiate, cate un ragait larg, urlete prelungi...

Simion Lungu, beat leuca, rezemat de un colt de masa, isi injura nevasta care statea langa el, in picioare, cu un copilas la tata. Femeia il tragea intruna de maneca, zicandu-i cu glas monoton, fara sa se sinchiseasca de ocarile lui:

— Hai, Simioane, hai zau acasa, ca maine trebuie sa te scoli cu noaptea-n cap sa te duci dupa lemne, ca nu mai am nici cu ce atata focul... Hai, hai, zau!...

Simion se plangea comesenilor care nu-l ascultau, injura, bea, pana ce in cele din urma femeia isi facu loc alaturi de dansul, astupand gura copilului cu sfarcul pieptului, razand si tragand zadarnic cu ochiul spre un flacau pe care bautura il posomorase.

Toti flacaii inchinau, pe rand, cu lautarii care cantau din ce in ce mai cu suflet doine de betie, taraganate si labartate ca niste femei dezmatate. Briceag se ametise bine de bautura, dar arcusul lui tragea parca mai frumos, pe cand Holbea, mai trasnit, seconda atat de fals ca lui insusi ii era rusine. Numai Gavan ramasese treaz, intai ca sa-si poata pazi gorduna, apoi fiindca era un betiv fara pereche, in stare sa suga o vadra de spirt fara macar sa clipeasca.

Ion se simtea atat de amarat ca nici rachiul nu-i ticnea. Rusinea ce i-o facuse Vasile Baciu i se asezase pe inima ca o piatra de moara. Se silea sa nu se mai gandeasca la ce-a patit si totusi mintea ii era otravita numai de ocara. O dorinta grozava il cuprindea din ce in ce mai staruitor in mrejele ei: sa loveasca, sa sparga, sa se descarce ca sa se racoreasca. Se uita in rastimpuri cu coada ochiului spre cealalta masa, unde George, inviorat, inchina mereu si dandanea, cu glasul gros si neplacut, un cantec domnesc, cu ochii fulgeratori, cu o trufie provocatoare pe fata. Privindu-l asa, hoteste, Ion simti deodata ca si cand i-ar cadea o panza de pe ochi. Isi aminti ca Ilie Onu l-a vazut in gradina, imbratisandu-se cu Ana. Acum Ilie sedea langa George. Ilie trebuie sa-i fi dat de veste, iar George a asmutit pe Baciu. Si, fiindca nu s-a putut rafui cu Baciu, i se infipse in creier gandul ca trebuie sa se rafuiasca cu George. Indata ce-i veni hotararea aceasta, incepu sa-l chinuiasca. Se framanta si suferea pentru ca nu stia cum sa inceapa.

Atunci pica in carciuma Titu Herdelea. Intrarea lui curma o clipa galagia.

— Buna seara! rosti Titu putin incurcat, caci toate privirile se intorsesera spre dansul.

— Buna seara! rasuna aproape in cor raspunsul tuturor, dupa care zgomotul isi relua stapanirea mai avan ca inainte.

Titu venise mai ales impins de curiozitate. Avea o presimtire ca cearta de la hora nu va ramane fara urmari si nu s-a putut stapani sa nu treaca pe la Avrum, sa vada ce se mai petrece? La cina familia Herdelea dezbatuse amanuntit intamplarea si cu totii cazusera de partea lui Ion, si pentru ca li-era vecin, si pentru ca feciorul Glanetasului era mai destept decat toti flacaii din Pripas. Discutia o incheiase Titu, declarand grav:

— Bine-ar face sa-i traga o sfanta de bataie! Dar n-a spus cui sa-i traga si nimeni din casa nu l-a mai intrebat, caci se facuse tarziu si pe toti ii cuprinsese somnul, iar invatatorul chiar adormise imbracat in timpul convorbirii. Dupa ce s-a culcat toata familia, Titu s-a asezat sa lucreze, pentru tatal sau, la niste registre de inscriere. A lucrat ce-a lucrat, pe urma nu si-a mai putut opri nerabdarea. Si, cum tutunul ii era pe ispravite, si-a luat palaria si s-a dus glont la carciuma.

Dadu mana cu Avrum, cum obisnuia totdeauna cand lua ceva pe datorie, ceru un tutun, ii spuse sa-l treaca la cont si apoi, ca sa mai poata zabovi, vorbi cine stie ce cu ovreiul, tragand cu ochiul spre mesele flacailor. Il rodea sa intrebe ce s-a mai intamplat, dar se sfia. Ce-ar zice oamenii sa afle ca el se intereseaza de harjonelile prascailor? In sfarsit porni mangaindu-se cu gandul ca nu se poate sa fi fost nici o incaierare de seama, altfel n-ar fi toti impreuna.

Trecand pe langa masa lui Ion, zambi prieteneste. Flacaul se scula in picioare si-i zise respectuos, intinzandu-i un pahar de rachiu:

— Fa bine, domnisorule, si inchina cu noi un paharut! Titu se codi putin, mai mult de ochii lumii, caci prilejul i se paru bun sa afle cate ceva. Astepta deci sa staruiasca si ceilalti, si atunci lua paharul si-l ridica in sus in semn ca vrea sa inchine. Ion striga deodata poruncitor sa se faca tacere, si toate glasurile se stinsera intr-o clipire. Domnisorul insa acuma se zapaci, nefiind mester in hiritisirile lungi si ceremonioase care plac taranilor.

— Sa traiesti, Ioane!... Sa traiti cu totii si... noroc! zise dansul, dupa o pauza, cu vocea ragusita usor de emotie.

Bau si dadu inapoi paharul, abia stapanindu-si un fior de greata. Ion ii raspunse cu o inchinare foarte iscusita, dar acoperita de galagia care reincepuse. Titu ii intinse mana:

— Noapte buna, Ionica, si multumesc!
— Multumim noi de cinste, domnisorule! facu flacaul petrecandu-l pana afara.

In fata carciumii, pe prispa si in ulita, palcuri-palcuri de oameni inchinau, povesteau sau se sfadeau. Fete mai curioase si copii mai neostoiti cascau gura pe la ferestrele dinspre gradina, lipindu-si nasul de geamuri. Macedon Cercetasu, mort de beat, comanda militareste, tolanit in marginea santului, de vuia satul.

— Ai vazut ce mi-a facut badea Vasile, domnisorule? zise Ion incetinel, sa nu-l auda si altii.

— Da, si-ti spun drept, m-am mirat cum ai putut sta asa, cu mainile in san, raspunse Titu clatinand din cap.

— Ce puteam face, domnisorule? sopti Ion scrasnind dintii. Daca-i plesneam, poate-l omoram si infundam temnitele... S-apoi, vezi dumneata, nu-i de vina cine face, ci de vina-i cine-l pune sa faca!...

Titu se apropie sa nu piarda cumva vreo soapta. Iar fiindca Ion tacu, il scormoni:

— Zau, ma? Adica tu crezi ca l-a pus cineva?
— L-a pus, pot sa jur pe sfanta cruce... Dumneata nu stii ca vrea sa dea pe Ana dupa George a lui Toma Bulbuc.

— Aa? Dupa George?
— Vezi bine c-asa. Doar mereu o spune in gura mare, s-auda toti cainii... Apoi amu vezi si dumneata cine-i de vina...

Titu, ca sa-l intarate, il mulcomi:
— Bine, dar poate ca George nu l-o fi indemnat sa... Ion, catranit, il intrerupse:
— Vai de mine, domnisorule, cum poti grai asa? Ca doar eu stiu bine ca George nu ma sufera ca sarea-n ochi... Nu stii dumneata cum umbla dansul dupa Ana, si inca de cand? Anuta nu-l vrea, ca nu-i place, si-apoi el cata sa se razbune pe mine...

Titu tacu un rastimp, se gandi si pe urma vorbi rar:
— Rau, foarte rau ca George umbla cu d-astea...
— Crezi dumneata ca ma las eu asta-seara pana nu-l mustruluiesc? Poate numai de m-ar trasni Dumnezeu din senin... Altminteri in cearsaf o sa-l duca de-aici...

Glasul flacaului se sugrumase de furie. Titu se spaimanta si-i zise foarte incet si sincer:

— Astampara-te, Ioane, sa nu dai de vreo pozna!
— Sa stiu ca zece ani nu scap din temnita si tot nu ma las pana nu-i vad sangele! murmura Ion, aprins ca un balaur, inclestand pumnii si cutremurandu-se...

Titu stia acum sigur ca va fi scandal mare si nici nu se mai duse acasa. Trebuia sa vada bataia, sa aiba ce povesti maine familiei si poate chiar prietenilor din Armadia. Merse deci incet, plimbandu-se, pana la gura Ulitei din dos, se intoarse iar inapoi, trecu prin fata carciumii pana spre casa lui Simion Butunoi, nevrand sa se departeze prea mult ca sa poata sosi grabnic la fata locului cand va incepe incaierarea.

Facu plimbarea aceasta de zece ori, de douazeci de ori, si tot degeaba... Ion, oricat era de hotarat, nu indraznea sa se agate tam-nisam de oameni. Ii trebuia o pricina cat de mica, si n-o gasea, caci George petrecea intre tovarasii sai si nici nu se uita spre masa lui, parc-ar fi banuit ca-i cauta galceava.

Buba se sparse de-abia pe-aproape de miezul noptii. Lautarii, vrand sa plece, caci erau tocmai din Lusca si aveau de mers vreo doua ceasuri, se sculara cerand plata de la George, care parca tocmai asteptase clipa aceasta ca sa se razbune. Se rasti la Briceag cu pumnii:

— Ce, ma, cioara, mie-mi ceri bani? Mie mi-ai zis?
— Nu m-ai tocmit tu? se zborsi tiganul presimtind ca va ramane neplatit.

— Plateasca-ti cui i-ai zis si are bani, ca eu nu platesc!


— Apoi n-ai strans tu banii de la feciori?
— N-am strans, incheie George mandru si batjocoritor, punand sticla la gura si tragand o dusca zdravana.

In rastimp Ion se sculase si se apropiase de masa lui George.
— Plateste! sasai dansul incurcat.
— Eu, ma! Eu? striga celalt sarind in picioare, incurajat de linistea lui Ion pe care o lua drept slabiciune.

— Tu!
— Da crezi tu ca io-s carpa voastra, ma? racni George tot mai darz si amenintator. Si inca mai sare la mine! Si inca cine?...

Nu mai putu urma, caci Ion il izbi cu amandoi pumnii, peste masa, drept in obraji. In cealalta clipa se repezi si George, dar Ion il lovi a doua oara mai teapan... Pe urma se incaierara. George mugea ca un taur si-l apuca de cheotoarea camasii, sucind-o asa incat vinele lui Ion se umflau, iar fata i se rosea din ce in ce mai tare. Cu toate acestea Ion il lovea aprig cand in cap, cand in burta, incat pumnii i se umplura de sangele ce curgea siroi din nasul lui George, stropindu-le hainele.

In carciuma toata lumea se adunase ciopor in jurul lor, strigand:

— Nu-i lasati! Sariti!... Dar nu sarea nimeni, ca si cand toti ar fi vrut sa vada intai care-i mai tare? Numai Avrum, infricosat sa nu-i prapadeasca sticele si paharele sau sa-i sparga geamurile, se napusti la dansii cu un curaj nebanuit, nu ca sa-i desparta, ci silindu-se din rasputeri sa-i impinga spre usa de la ulita. Lampa incepu sa fumege mai greu, gata sa se stinga in valmaseala. Jertfind cateva smocuri din barba-i roscovana si primind bucuros o droaie de pumni, Avrum izbuti, in cele din urma, sa-i scoata afara. Dupa batausi napadira toti oamenii in ulita, incat in cateva clipe odaia se goli. Ovreiul, fericit c-a scapat fara pagube, inchise repede usa si trase drugul de fier, sa nu se intample cumva sa se mai reintoarca musteriii.

Rostogolindu-se in ulita, cei doi se desclestara. Ion se repezi la gardul carciumarului, smulse un par si, mai inainte sa-l poata opri cineva, croi pe George peste spinare, incat acesta cazu gramada, gemand prelung:

— Valeu! M-a omorat talharul! Gura, mustatile, barba, camasa lui George erau vopsite de sange, dar numai lovitura de par il biruise. Mai bolborosi cateva sudalmi, incercand sa se ridice din santul in care se pravalise, durerea insa il coplesi curand, parca i s-ar fi rupt sira spinarii. Ramase incarcit in buruienile murdare, inconjurat de unii flacai ce sarisera sa-l ajute. Niste femei pornira sa tipe, barbatii injurau, iar copilasul lui Simion Lungu, speriat de galagia care se intetea mereu, scapand sfarcul tatei din gura, incepu sa zbiere. Ilie Onu se caznea sa rupa un latunoi dintr-un gard de peste drum ca sa crape capul lui Ion, urland furios:

— Aesta-i ucigas, oameni buni, aesta-i hot!... Ion era multumit acuma si racorit, si nu se mai sinchisea de nimic. Statea sprijinit in par, ciobaneste, privind triumfator si amenintator, daca cumva ar mai indrazni cineva sa-l supere.

Smucind la latunoi, Ilie isi astampara mania si apoi impreuna cu alti flacai luara pe brate pe George si-l dusera acasa, suduind care de care mai naprasnic. In urma lor mergeau o multime de femei spaimantate si cativa copii intaziati pe ulita...

Pe cer se ivise o jumatate de luna luminoasa si rece, argintand soseaua si varfurile pomilor...

Ceilalti flacai se stransera in jurul lui Ion, privindu-l cu respect si aruncandu-i cate o vorba glumeata prin care voiau sa-i arate prietenia si admiratia. Ar mai fi avut pofta de petrecere, dar tiganii o stersesera in vremea bataii, iar in usa lui Avrum zadarnic batura, caci nu se deschise. Mai povestira un rastimp in fata crasmei, pe urma se imprastiara, unii pe-acasa, altii pe la dragute... Ion zvarli parul in gradina ovreiului si porni spre casa, agale, multumit, ca dupa o isprava bine facuta. Trecea pe dinaintea casei lui Vasile Baciu, a treia de la carciuma. Se opri gandindu-se sa intre la Ana. Se simtea doar acum razbunat si mai vrednic. Dar isi zise ca fata poate nu stie ce vitejie a savarsit dansul adineaori, iar sa-i spuna el, nu i se parea potrivit. Mai bine sa afle ea de la altii si sa-l doreasca mai mult. Se uita insa lung la casa noua, ascunsa in umbra celor trei meri batrani din gradinita, la ferestrele negre ca niste ochi somnorosi, la ograda larga, la grajdurile adormite, la poarta de scanduri cu stalpi inalti, si il cuprinse o bucurie ca si cum acuma toate acestea ar fi ale lui.

In dosul portitei Ana pandea cu inima cat un purice. Auzise larma de la Avrum si se strecurase afara, banuind ca Ion, de suparare, trebuie sa fi starnit vreo pozna. Ii tremura sufletul sa nu i se intample ceva. Ar fi iesit in ulita, dar ii era frica sa nu scartaie portita si sa se trezeasca tatal sau, care sforaia pe prispa de cand il adusesera acasa oamenii de la hora. Vazu apoi cum il duceau pe George si-si facu cruce, multumita ca cel zdrobit nu era Ion. Acum il astepta pe el, miscata de mandrie si parca simtind cum ii creste in inima iubirea stapanitoare, iubirea care pecetluieste soarta oamenilor. Simtirea aceasta o infiora si in aceeasi vreme ii aprindea toate tainitele sufletului... Pe urma il auzi apropiindu-se. Pe urma il vazu oprindu-se. Vru sa-l cheme ca sa se arunce in bratele lui vanjoase si ocrotitoare, si totusi nu se putu clinti. Pe urma cand el nu se urni, se infricosa, isi franse mainile si sopti dragastoasa, rugatoare, cu buzele uscate si atat de incet ca singura nu-si auzi glasul:

— Ionica!... Ionica!... Ionica!... Ion insa isi relua calea, fluierand si pasind mai apasat. Cizmele lui bocaneau pe ulita colbuita, iar uneori potcoavele zanganeau izbind vreo piatra...

Cand ajunse aproape de casa, Ion se pomeni din urma cu niste pasi foarte grabiti. Era Titu care alerga gafaind. Nu avusese norocul sa vada bataia si era nemangaiat. Se plictisise plimbandu-se de colo pana colo, mereu prin fata carciumii si, in cele din urma, ca sa-i treaca mai usor vremea, se duse pana la rascrucea din celalt capat al satului. Acolo a auzit zgomotul incaierarii. Si-a iutit pasii cat a putut, dar pana sa soseasca la Avrum se mulcomise tot si n-a mai gasit tipenie de om.

— Ei, ce-a fost, Ioane? intreba dansul frecandu-si mainile.
— Nimic, murmura flacaul linistit. M-am racorit oleaca... Mai mult nu putu smulge dintr-insul Titu, oricat il descusu. Se despartira zicandu-si in acelasi timp:
— Noapte buna! Cocosii porneau sa vesteasca miezul noptii...
O lumina cenusie, tulbure privea pe ferestre cand se trezi Glanetasu. Din departare se auzi un cucurigu slab, pierdut si ragusit. Peste o clipa altul, mai aproape, raspunse subtire si taios. Pe urma altele, din ce in ce mai apropiate si mai tantose, pana ce o bataie surda din aripi, in tinda, urmata de un cantec de cocos, poruncitor, gros, sfarsindu-se intr-un carait vesel, cutremura toata casuta, incat Glanetasu tresari de spaima si-si facu cruce.

— Bata-te Dumnezeu, cocos nebun! murmura batranul mai zvarcolindu-se putin in pat pana sa se dezmeticeasca bine.

— Dormi, muiere? intreba apoi, atingand cu cotul pe Zenobia.

— Ba, raspunse femeia repede cu glasul limpede. Tacura amandoi, scarpinandu-se si icnind batraneste.
— Da cate ceasuri sa fie, hai? casca iar barbatul, intr-un tarziu.

— Hai, scoala ca-i vremea de sculat, mormai Zenobia mai ursuza acum si urnindu-se din asternut.

— Oare? se mira Glanetasu pocnindu-si alene oasele.
— Scoala, zau, mai barbate, pana ma duc sa trezesc pe Ion, ca el stiu ca n-are sa se trezeasca singur, c-a jucat toata ziua si a mai stat si pe la Avrum pana tarziu... Scoala, scoala, sa te duci la lucru, sa nu ne apuce pranzul lenevind, ca-i mai mare rusinea!...

Batranul se scarpina iar in cap, in barba, pe piept, casca prelung cu pofta, se mai uita spre ferestre si apoi murmura intrebator:

— Oare luna-i ori ziua?

In clipa aceea, in tinda, cocosul raspunse mai aspru si mai poruncitor:

— Cucuriguuu!...
— Apoi n-auzi ca-i ziua? facu Zenobia care se daduse jos din pat si-si lega zadiile, bolborosind rugaciuni.

Glanetasu se ridica intai pe jumatate, se mai gandi si in sfarsit sari din culcus, silindu-se sa fie sprinten ca sa-si alunge molesala din ciolane.

— Aprinde lampa, zise apoi cautand el insusi chibriturile in firida hornului, dar negasindu-le se necaji si se rasti la femeie: Da unde dracu le-ai mai pus iar?

Zenobia insa nu raspunse. Se inchina larg de mai multe ori, baigiund sfarsitul rugaciunilor si, numai dupa ce ispravi, striga la Glanetasu, furioasa:

— O, trasni-te-ar sa te trasneasca, om nebun si fara Dumnezeu, ca nu mai poate omul de tine nici sa-si zica ocinasele!

Iesi trantind si blestemand. In tinda gainile se ciocaneau si caraiau nerabdatoare, iar cand Zenobia deschise usa spre ograda, navalira afara parc-ar fi scapat din temnita. Femeia le arunca cativa pumni de porumb, afurisind mereu pe Glanetasu si numarand in gand gainile care se zbateau sa inghita cat mai repede si cat mai multe graunte, in vreme ce cocosul, vesnic neincrezator cu Zenobia si ingaduitor fata de consoartele sale, apuca doar din cand in cand cate un bob. Gainile batrane se ghemuiau sfioase cand stapana se apropia si le cauta de ou, pe rand, spre marele necaz al cocosului, care zbarlea creasta amenintator, se ferea calcand tantos si cotcodacea clocotind de indignare...

Apoi cand falitele se imprastiara, Zenobia se sui in podetul cu fan si striga din capul scarii:

— Ionica!... Mai Ionica!... Scoala, dragul mamii, sa te duci sa dobori iarba ceea, sa nu ne pomenim c-o ploaie, sa ne-o prapadeasca!

— Bine, bine, las' ca ma scol! mormai flacaul somnoros. Zenobia nu-l mai cicali. Stia bine ca baiatul, cand e vorba de munca, nu se codeste si nu leneveste ca Glanetasu.

Ion dormea toata vara in podul cu fan de deasupra grajdului. Astfel nu mai destepta din somn pe batrani cand venea el noaptea de pe ulite, s-apoi mai auzea mereu si pe Dumana, singura lor vacuta, rontaind sau rumegand, sau sufland aspru pe nari, pe cand alegea fanul din ogrinjii ce-i punea dansul seara in iesle.

Isi birui repede lenea somnoroasa, se tari pana la gura podului si cobori in ograda.

Satul dormea. Numai cate un cocos intarziat mai vestea icicolo zorile. O ceata usoara, stravezie plutea peste coperisurile tuguiate. Dealurile hotarului parca se leganau, tremurandu-si porumbistile multe, lanurile putine de grau si de ovaz, in vreme ce varfurile impadurite, negre si nemiscate vegheau odihna satului, ca niste capete de uriasi ingropati in pamant pana-n gat.

O adiere de vant, racoritoare, patrunse pana-n sufletul flacaului, alungandu-i cele din urma ramasite de somn din oase. Isi roti privirile prin ograda, scarpinandu-se in ceafa, ca si cand s-ar fi gandit de ce sa se apuce. Zenobia, iesind iar din casa, se minuna:

— Vai de mine, baiete, mi se pare ca te-ai culcat in camasa de sarbatori?

Ion se zapaci de parere de rau, in vreme ce batrana urma mai jalnic:

— Ferfenita ai facut toate infloriturile si margelutele, si ai innegrit-o de nu stiu zau cum am s-o scot din boala!... Ba ai mai umplut-o si de sange... Cu cine te-ai batut?

Flacaul se uita cu bagare de seama si de-abia atunci vazu ca pieptul si poalele camasii erau patate de sange.

— Cu George a lui Bulbuc, mormai, drept raspuns, si intra in tinda. Isi lepada camasa, se imbraca in hainele de lucru, incalta opincile si pe urma se spala pe obraji in Paraul Doamnei care se varsa chiar langa casa lor in Garla Popii.

Era gata de drum. Zenobia ii pusese in traista un codru de paine de malai, niste branza si ceapa, toate invelite intr-o panzatura curata. Luand de sub grinda tocul si gresia, flacaul intreba pe Glanetasu care se tot sucea si se-nvartea cautand cine stie ce:

— Dumneata te duci la notar la lucru?
— M-oi duce, ca m-am tocmit de alaltaieri, de cand a umblat dupa oameni prin sat...

— Apoi bine... Numai sa nu bei banii ca trebuie sa-i strangem. Ca maine ai sa vezi ca incepe sa umble iar din casa in casa subprimarul cu straja dupa bir, adauga Ion foarte asezat.

— Acu lasa ca doar nici eu nu-s copil, facu Glanetasu.
— Mi-ai pus de mancare, mama? intreba iar flacaul, cantarind traista.

— Ti-am pus, si la pranz oi veni si ti-oi mai aduce, raspunse Zenobia sufland din rasputeri in taciunii din vatra care fasaiau, afumau si nu se aprindeau deloc.

— Sa vii nesmintit sa intorci dumneata pologul, sa nu ma mai intarzii eu si cu asta, altfel nu ispravesc cu cositul, ca delnita-i maricica, murmura Ion inchinandu-se si iesind.

— Umbla sanatos! In tinda flacaul isi lua coasa din cui, agata traista in coasa si coasa pe umar, si porni. Trecu repede pe dinaintea casei invatatorului Herdelea, care dormea dusa, in vreme ce gainile in cotetul de langa gard sareau, caraiau si se sfadeau. Merse pe soseaua ravenita de roua pana unde se desparte drumul cel vechi, apoi coti in dreapta si sui incet pe o carare lina, printre porumbisti care mai late, care mai inguste, despartite de razoare crescute cu iarba grasa. Pasea grabit sa ajunga mai curand, sa apuce a cosi o bucata cat mai zdravana inainte de rasaritul soarelui, caci iarba umeda se taie mai bine si mai lesne.

Hotarul era inca pustiu. Doar pe Simion Lungu il gasi cosind de zor in livada ce o tinea cu arenda de la Avrum, langa o holda de ovaz a lui Vasile Baciu. Trecand, ii striga in loc de binete:

— Harnic, harnic! Simion mai trase cateva brazde, pe urma se opri sa-si ascuta coasa si raspunse lui Ion, care se departase de-a binelea, incat nici nu-l mai auzi:

— Apoi ce sa facem?... Muncim, ca de-aceea ne-a lasat Dumnezeu pe lume...

Mai urca Ion vreun sfert de ceas. Locul era tocmai in inima hotarului; o fasie lunga si ingusta, de vreo trei care de fan. Atata ramasese din livada de douasprezece care ce mersese pana-n Ulita din dos si care fusese zestrea Zenobiei. Incetul cu incetul Glanetasu il tot ciopartise... Ii cam placuse batranului rachiul, iar munca nu prea il indemnase. In tineretea lui a fost mare cantaret din fluier, de i se dusese vestea pana prin Bucovina. Zicea atat de frumos din trisca, parc-ar fi fost clarinet. De aceea l-a si poreclit lumea ,,Glanetasu". Fusese baiat curatel si istet, dar sarac iasca si lenevitor de n-avea pereche. Fugea de munca grea. Se zicea ca in viata lui n-a tras o brazda cumsecade, adanca si cat trebuie de lata, ca nici nu stia tine bine coarnele plugului; coasa iarasi il dobora repede si-i statea in mana ca un bat. I-au placut mai mult lucrurile muieresti: sapatul, pologul, caratul, semanatul. Dar si mai bucuros trandavea prin ograzile domnilor, pe la notar, pe la preot, pe la invatator si chiar pe la ovreii din Armadia si din Jidovita. Niciodata nu i-au crescut bataturi in palma de munca, nici nu i s-a plamadit pamantul in piele... Norocul lui a fost Zenobia, o femeie ca un barbat. Fara de ea cainii l-ar fi mancat. S-a maritat cu dansul fara voia parintilor, care-i ziceau ca din frumusete nu se face porumb si din istetime mamaliga. Singura la parinti si din oameni cu stare, ar fi putut lua fruntea satului. Ea insa l-a vrut pe Glanetasu si parintii, ca sa nu-i iasa din voie, in cele din urma au dat-o si au inzestrat-o cu patru table de porumb si doua de faneata, trecandu-i si casa din capul satului cu gradina dimprejur. Cand s-au mutat tinerii in casa unde statuse batranii pana si-au cladit-o pe cea de peste drum de-a popii, au gasit pana si oalele pe foc, iar in ograda o pereche de boi si doua vaci, o droaie de gaini si vreo cinci rate... Gospodarie deplina, numai Glanetasu sa fi fost barbat, s-o ingrijeasca.

Glanetasu insa nici dupa ce s-a insurat nu si-a schimbat naravurile. Zenobia l-a lasat cat l-a lasat, pe urma, vazand ca nu-i nici o nadejde, s-a facut ea barbat si a dus casa. Era harnica, alergatoare, strangatoare. Daca n-a dus-o mai bine, n-a fost vina ei. Unde nu-i cap, nu-i spor. Din zi in zi s-au inglodat tot mai rau. O datorie naste pe alta. Ca sa astupe o gaura, starneau o spartura cat o sura. Azi se duce pe apa sambetei o limba de porumbiste, maine o livada intreaga... Mare noroc ca Dumnezeu nu le-a harazit decat un singur copil. Dac-ar fi venit mai multi poate c-ar fi ajuns de minunea lumii...

Cand au murit parintii Zenobiei, Glanetasu statea tocmai in doua porumbisti ciopartite si in doua vaci sterpe. Moartea batranilor iar i-a mai ridicat putin deasupra nevoilor: vreo zece capete de vite, vreo cinci locuri bunisoare si casa cea noua... Aceasta au si vandut-o indata lui Iftode Condratu, ca sa se mai usureze de datorii.

Macar acum de-ar fi pus umarul Glanetasu... Dar nu l-a pus. S-a lasat de fluier si s-a apucat de betie. Cat e Armadia de mare, toate crasmele le batea. In loc sa munceasca la coasa ori la plug pe pamantul lui, umbla pe la ovreii din Jidovita, sa faca bani, iar banii sa-i bea. Nu se imbata insa niciodata rau si era bland la betie; radea intruna si povestea fel de fel de minciuni, de-ti era mai mare dragul de el... Asa apoi, in cativa ani, iar s-a incuscrit cu saracia. In zadar se jura Zenobia pe toti sfintii din calendar, dupa fiecare ciopartire de mosie, ca mai curand se spanzura decat sa mai vanda o palma de loc. Picau hartoagele de judecata si trebuia sa dea de bunavoie, daca nu vrea sa vina cu toba sa-i faca haram si putinul din care-si mai tarau viata.

Cand s-a ridicat Ion, stateau numai in trei petice de pamant: faneata, spre care se grabea acuma, si doua porumbisti, dincolo de sosea, tocmai in hotarul satului Saracuta. Ce-ar fi trebuit sa fie Glanetasu, a fost feciorul. Era iute si harnic, ca ma-sa. Unde punea el mana, punea si Dumnezeu mila. Iar pamantul ii era drag ca ochii din cap. Nici o brazda de mosie nu s-a mai instrainat de cand s-a facut dansul stalpul casei. In schimb, cum

necum, in doi-trei ani a platit si datoriile ce le aveau la ,,Somesana" din Armadia, incat a putut atata focul cu cartuliile verzi si rosii care pricinuisera Zenobiei atatea zile fripte...

Flacaul sosi incalzit de drum. Se opri in marginea delnitei, pe razorul ce-o despartea de alta faneata, tot asa de lunga si de lata, pe care Toma Bulbuc o cumparase acum vreo zece ani de la Glanetasu. Cu o privire setoasa, Ion cuprinse tot locul, cantarindu-l. Simtea o placere atat de mare vazandu-si pamantul, incat ii venea sa cada in genunchi si sa-l imbratiseze. I se parea mai frumos, pentru ca era al lui. Iarba deasa, grasa, presarata cu trifoi, unduia ostenita de racoarea diminetii. Nu se putu stapani. Rupse un smoc de fire si le mototoli patimas in palme.

Se aseza pe razor, intepeni nicovala in pamant, potrivi taisul coasei si apoi incepu a-l bate cu ciocanul, rar, apasat, cu ochii tinta la otelul argintiu.

Cand ispravi, se scula, scoase de la brau gresia, o inmuie bine in apa din toc si apoi mangaie ascutisul coasei cu gresia, schimband mereu degetele mainii stangi. Pe urma, cu un pumn de iarba, sterse toata coasa. In clipa aceea privirea i se odihnea pe delnita lui Toma Bulbuc, cosita, cu fanul adunat in capite care stateau incremenite ici-colo, ca niste mormoloci speriati. Pamantul negru-galbui parea un obraz mare ras de curand... Privindu-l, Ion ofta si murmura:

— Locul nostru, saracul!... Se gandi putin de unde sa inceapa si hotari sa porneasca brazda de la capatul dinspre sat, cu fata catre rasarit, sa-l vada soarele cand se va inalta de dupa dealurile Vararei. Incerca intai coasa in colt, facandu-si loc, apoi croi brazda in latul locului ca sa se usuce mai deodata si mai repede.

Cand ajunse la marginea delnitei, se opri sa mai netezeasca coasa cu gresia. Acuma statea cu fata spre satul care, sub o ceata stravezie, tremura usor, se intindea si se strangea, ca si cand s-ar feri de imbratisarea racoroasa a diminetii. Vedea casa lor peste drum de a invatatorului Herdelea, chiar in capul satului dinspre Jidovita, despartite prin Ulita Mare ce coboara pana la Avrum, suie iar pana pe la preotul Belciug, mai merge drept o bucata si apoi urca dealul, grabindu-se spre Saracuta. Langa casa noua a lui Vasile Baciu porneste Ulita din dos care face un ocol mare ca sa treaca prin fata bisericii si sa se arunce iar in Ulita Mare, dincolo de gradina popii, printre bordeiele tiganimii. Fundatura pleaca din Ulita din dos, de langa biserica, se adanceste mereu intre dealuri si, la Stefan Ilina, se despica in doua. Un brat mai scurt o ia la stanga, numai printre vreo trei-patru casute, apoi se face drum de car, se catara pe coasta si se pierde in camp; cellalt insa merge inainte, cu casele tot mai rare, pe urma, mereu pe langa Paraul Dracului, din ce in ce mai serpuit, pana ce intra in Padurea Fulgerata...

Satul parea mititel sa-l cuprinzi tot intr-un pumn si sa-l pui in traista, ca o jucarie pentru copii. Hotarul insa se intindea atat de mare, incat Ion nu se mai satura privindu-l, ca o sluga credincioasa pe un stapan falnic si neindurator.

Din sosea si de la marginea satului incepea coasta lina cu sute de parcele, unele galbene, altele verzi, altele cenusii, invalmasite si incurcate, tintuite ici-colo cu cate un par sau mar paduret. Urca incet pana la padurea Vararei, din care de-abia se vedea de aici o dunga liliachie, coborand din ce in ce mai groasa si mai intunecata spre Jidovita, pana se plesuveste si se schimba in lanuri de grau si de porumb... Dincolo de Paraul Dracului se inalta Zahata, mai piezisa, mai ingusta, cu multe canepisti, adumbrita toata de Padurea Fulgerata care merge pana la Paunis si pana la Sascuta, dar fara sa treaca peste sosea. Peste drum, in zare, albastreste Padurea Spanzuratului, unde se zice c-ar fi fost spanzuratori pe vremea revolutiei, dar care tine de satul Sascuta. Magura Cocorilor insa e a pripasenilor. Mai poarta si azi in varf o caciula zdravana de padure, dar trupul i-e lazuit, arat si semanat. Tocmai la picioarele Magurii se insira casele din Ulita Mare... Apoi vin Lazurile, de la Paraul Doamnei pana la hotarul Saracutei si pana la Padurea Domneasca ce se coboara pe tarmul Somesului intre Jidovita si Armadia...

Sub sarutarea zorilor tot pamantul, crestat in mii de franturi, dupa toanele si nevoile atator suflete moarte si vii, parea ca respira si traieste. Porumbistile, holdele de grau si de ovaz, canepistile, gradinile, casele, padurile, toate zumzeau, susoteau, fasaiau, vorbind un grai aspru, intelegandu-se intre ele si bucurandu-se de lumina ce se aprindea din ce in ce mai biruitoare si roditoare. Glasul pamantului patrundea navalnic in sufletul flacaului, ca o chemare, coplesindu-l. Se simtea mic si slab, cat un vierme pe care-l calci in picioare, sau ca o frunza pe care vantul o valtoreste cum ii place. Suspina prelung, umilit si infricosat in fata uriasului:

— Cat pamant, Doamne!... In acelasi timp insa iarba taiata si uda parca incepea sa i se zvarcoleasca sub picioare. Un fir il intepa in glezna, din sus de opinca. Brazda culcata il privea neputinciosa, biruita, umplandu-i inima deodata cu o mandrie de stapan. Si atunci se vazu crescand din ce in ce mai mare. Vajaiturile stranii pareau niste cantece de inchinare. Sprijinit in coasa, pieptul i se umfla, spinarea i se indrepta, iar ochii i se aprinsera intr-o lucire de izbanda. Se simtea atat de puternic incat sa domneasca peste tot cuprinsul.

Totusi in fundul inimii lui rodea ca un cariu parerea de rau ca din atata hotar el nu stapaneste decat doua-trei crampeie, pe cand toata fiinta lui arde de dorul de a avea pamant mult, cat mai mult...

Iubirea pamantului l-a stapanit de mic copil. Vesnic a pizmuit pe cei bogati si vesnic s-a inarmat intr-o hotarare patimasa: trebuie sa aiba pamant mult, trebuie! De pe atunci pamantul i-a fost mai drag ca o mama...

Cand a umblat la scoala din sat a fost cel mai iubit elev al invatatorului Herdelea, care mereu i-a batut capul Glanetasului sa dea pe Ion la scoala cea mare din Armadia, sa-l faca domn. Glanetasu s-a si invoit pana in cele din urma, mai ales ca toata treaba n-avea sa-l coste multe parale. Doar cartile, pe care le putea lua vechi, si taxa de inscriere, vreo trei zloti. Ba Herdelea a alergat si s-a zbatut pana ce l-au iertat si de cei trei zloti, fiindca baiatul era silitor si cuminte. De gazda n-avea nevoie. Copilul putea merge la scoala in fiecare dimineata, sa-si duca merinde pentru amiaza, iar seara sa se intoarca acasa; din Pripas pana in Armadia e o plimbare de o jumatate de ceas... Dupa doua luni de invatatura insa Ion n-a mai vrut sa se duca la scoala cea mare. De ce sa-si sfarme capul cu atata carte? Cat ii trebuie lui, stie. Si apoi i-e mai drag sa pazeasca vacile pe campul plesuv, sa tie coarnele plugului, sa coseasca, sa fie vesnic insotit cu pamantul... Si Glanetasu, pe cat de greu l-a dat la liceu, tot atat de lesne s-a impacat sa nu mai urmeze; doar de cei cativa zloti aruncati pe carti ii parea rau. Mai bine sa-i fi baut decat sa-i fi bagat in alte bazaconii nefolositoare. Ion insa nu s-a despartit de tot nici de ele. Le-a pastrat si-n sarbatori le-a citit si rascitit pana li s-au ferfenitit foile. Iar mai tarziu mereu cerea invatatorului ba carti de povesti, ba cate o gazeta veche, sa se desfete...

Acuma Ion cosea din rasputeri. Brazdele se pravaleau, drepte, grele, mirositoare. Cand rasari soarele, rosu si somnoros, Ion simtea o amorteala usoara in sale si degetele parca i se inclestau pe codoristea coasei. Se indrepta din spinare la capatul brazdelor, stergea taisul cu somoioage de iarba moale, il atingea cu gresia, rasufla greu si iar se aseza pe lucru. Oboseala il intarata ca o patima. Munca ii era draga, oricat ar fi fost de aspra, ca o ravna ispititoare.

Soarele urca mereu pe cer, culegand, cu razele-i calde, stropii de roua de pe campuri, inviorand din ce in ce vazduhul. Pretutindeni pe hotar oamenii, ca niste gandaci albi, se trudeau in sfortari vajnice spre a stoarce roadele pamantului. Flacaului ii curgea sudoarea pe obraji, pe piept, pe spate, iar cate un strop de pe frunte i se prelingea prin sprancene si, cazand, se framanta in huma, infratind, parca, mai puternic omul cu lutul. Il dureau picioarele din genunchi, spinarea ii ardea si bratele ii atarnau ca niste poveri de plumb.

Inspre pranzul cel mic, oprindu-se sa-si stearga sudorile care-i tasneau acum din sangele incins de dogoarea soarelui, iar se uita in vale, spre sat. Deodata fata i se insenina de bucurie. Pe carare suia incet Ana, cu un cos pe care-l muta mereu dintr-o mana in cealalta.

— Uuu, ma Anutoooo! striga Ion, uitand intr-o clipire osteneala si fierbinteala.

Fata, cam departe, ridica fruntea, il vazu si raspunse cu glas subtire ca o ata:

— Uuu, ma Ionicaaa!... Ion ii iesi inainte la capatul dinspre carare al locului. Obrajii Anei erau imbujorati de caldura si umezi de naduseala. Puse cosul jos si zise incet:

— Duc de mancare tatii... A iesit cu doi oameni sa taie iarba din deal.

Ion o privea si, fara sa vrea, se gandea: ,,Cat e de slabuta si de uratica!... Cum sa-ti fie draga?..."

Fata insa, cu ochii in pamant, vorbi dojenitoare si cu imputare in glas:

— N-ai venit aseara... Si te-am asteptat pana dupa miezul noptii...

— Am fost necajit rau, Anuto, stii bine... Ai vazut doar ce rusine mi-a facut badea Vasile?...

— Parca tu nu-l stii pe dansul cum e la betie?... Apoi, dupa o tacere scurta, adauga:
— Si te-ai razbunat pe George...
— Ca George-i cu viclesugul, ehe! facu repede Ion cu o lucire atat de stranie in cautatura incat Ana se cutremura.

Mai statura cateva clipe, fara sa mai vorbeasca si chiar fara sa se priveasca. Pe urma fata, zapacita, isi lua cosul, zicand:

— Acu ma duc, ca m-o fi asteptand tata...
— Du-te, du-te, zise Ion simplu. Ana porni pe carare la deal. Dupa cativa pasi mai intoarse capul, cu un zambet bland pe buze, care insa pe Ion il facu sa se gandeasca iarasi mai ursuz: ,,Tare-i slabuta si uratica, saraca de ea!..."

Ramase cu ochii pe urmele ei pana ce disparu la o cotitura. Si vazand-o cum se legana in mers, ca o trestie bolnavicioasa, fara vlaga, slabanoaga, avu o tresarire si o parere de rau: ,,Uite pentru cine rabd ocari si sudalmi!"

Incremeni asa un rastimp. Dar deodata isi reveni, scutura din cap, ca si cand s-ar incapatana sa-si lepede o slabiciune, si-si zise aspru: ,,Ma molesesc ca o baba neroada. Parca n-as mai fi in stare sa ma scutur de calicie... Las' ca-i buna Anuta! As fi o natafleata sa dau cu piciorul norocului pentru niste vorbe..."

Dadu sa se intoarca la coasa, cand un glas placut rasuna la spatele lui:

— Lenevesti, lenevesti? Ii pieri din suflet toata framantarea vazand pe Florica, cu fata rumena, plina si zambitoare, apropiindu-se sprintena ca o ispita. Balbai zapacit de multumire:

— M-am odihnit oleaca... A trecut pe aici Ana lui Vasile Baciu si... Isi curma glasul brusc, intalnind intristarea ce rasarise in ochii fetei. Ii paru rau ca n-a tacut si vru s-o dreaga, facand un pas ca sa schimbe vorba. Florica insa nu-i mai dadu ragaz sa inceapa si-i zise cu imputare:

— Am vazut... Cum sa nu va fi vazut... Ca doar nu-s oarba... Umbli dupa ea ca armasarul dupa iepe... Ma mir ca nu ti-e rusine...

Ion incerca sa rada. Nu izbuti, dar raspunse cald, mangaind-o din ochi:

— Nu vezi tu cum e lumea azi, Florico?... Vai de sufletul meu... Crede-ma! In inima mea insa tot tu ai ramas craiasa...

Ochii fetei se umplura de lacrimi ingaimand:
— Te faci de rasul lumii ca s-o iei pe ea... Flacaul tacu. Apoi ofta. Clocotea. Fara sa mai scoata o vorba, o lua in brate, o stranse s-o inabuse si o saruta pe gura cu o patima salbatica. Fata se zvarcolea, dar cu fiece miscare se lipea mai tare de pieptul lui si, printre sarutari, murmura:

— Ionica... lasa-ma... Te vad oamenii... Lasa-ma... Te vad... oamenii...

— Asa muncesti tu, dragul mamii? striga in clipa aceea Zenobia care venea cu mancarea, grabita si suparata.

Tinerii se despartira indata. Florica, rosie foc de rusine, de-abia putu ingana cateva vorbe si se facu nevazuta printre delnite. Ion insa, ca sa-si ascunda zapaceala, se rasti la ma-sa:

— Ca si dumneata, zau, vii c-o falca-n cer si cu una-n pamant, parca eu as sta toata ziua cu mainile-n san! Mai bine veneai mai devreme, ca vezi bine ca soarele-i intr-amiezi si pologul s-a uscat ca hartia...

Ana ajunse in deal gafaind. Vasile Baciu impreuna cu doi lucratori coseau din rasputeri, schimband doar din cand in cand cate-o vorba.

— Ai venit? intreba Vasile cam morocanos, vazand pe Ana. Ar fi vrut sa mai fi intarziat cu mancarea, sa poata oamenii sa lucreze mai mult pana-n pranz, ca tot ii platea destul de scump.

Era un barbat silitor Vasile Baciu cand se gasea in toane bune. A avut o viata grea si plina de truda, dar s-a tinut totdeauna printre fruntasi. Parintii nu i-au dat decat sufletul dintrinsul. S-a insurat cu o fata bogata si urata, dar a iubit-o ca ochii din cap, caci ea ii intruchipa pamanturile, casa, vitele, toata averea care-l ridicase deasupra nevoilor. Bogatia ii deschisese mai mare dragostea de munca. Ravna de a agonisi ii puse stapanire pe suflet. Ii era frica mereu ca un trasnet din senin ii va zdrobi toata truda vietii. Trei copii, cei dintai, ii murisera inainte de a implini un an de zile. Ana a fost al patrulea. In urma ei au mai venit doi, dar fara zile... Vasile Baciu nadajduia mereu un baiat. In cele din urma a sosit, dar incapatanandu-se sa intre in lumea necazurilor cu picioarele inainte, a starnit numai jale si nenorocire. Moasa satului, care era chiar mama femeii, a incercat toate descantecele si buruienile. Zadarnic. O saptamana incheiata casa a tremurat de gemete si vaiete. Atunci Vasile s-a repezit de a chemat pe doctorul Filipoiu din Armadia. Cum a vazut-o, doctorul s-a crucit si, dupa ce i-a ocarat pe toti pentru ca nu l-au instiintat mai devreme, le-a spus ca acuma e prea tarziu, ca femeia a inceput sa se invineteasca, apoi ca numai Dumnezeu face minuni si ca ar fi trebuit s-o duca la spital, in Bistrita, sa-i scoata copilul prin burta. Baciu i-a platit un zlot de argint si l-a intors acasa cu caruta. Pana sa vie dansul, femeia si-a dat sufletul. Copilul a mai miscat intr-insa vreo doua ceasuri, incat moasa era cat pe-aci sa-l intepe cu un ac, sa nu se intample cumva sa-l ingroape de viu, sa se faca moroi si sa vie din cealalta lume sa spaimante oamenii... Impreuna cu nevasta, Vasile Baciu a inmormantat o parte din sufletul sau propriu. Ii slabi pofta de munca, parca n-ar mai avea pentru cine sa se osteneasca. Ii ramasese o mangaiere in Ana, care semana cu ma-sa, dar in acelasi timp o si ura, fiindca din pricina unui copil s-a tras moartea femeii ce-i fusese reazemul vietii. Cauta sa-si inece jalea in rachiu. Si, deoarece cand era beat uita tot, se imbata din ce in ce mai des. Inima i se inacrise ca o punga de piele arsa. Ce agonisea acuma dadea pe bautura. Se facea zi cu zi mai darz. Numai mosia ii mai era draga ca odinioara. Il durea gandindu-se ca va trebui s-o cioparteasca spre a potrivi zestre Anei la maritis. Se framanta deseori sa gaseasca vreun chip de a nu da nimic cat va trai dansul. George al Tomii Bulbuc i se parea singurul care ar putea lua fata, asteptand zestrea pana la moartea lui. Ana nu se impotrivea pe fata. Asta il catranea mai rau. In Ion simtea un vrajmas. Cum a fost dansul in tinerete, asa e feciorul Glanetasului azi. Ii vrea averea. De aceea fierbea de ura chiar numai vazandu-l. Si ura i se revarsa asupra Anei mai apriga, pentru ca ea era mai aproape de sufletul lui...

Ii arunca pe sub sprancene cateva priviri manioase, apoi, ascutindu-si coasa, o intreba peste umar:

— Dar cu cine te-ai oprit pe coasta?
— Cu Ion, raspunse fata fara inconjur.
— Mhm, cu Ion, mormai Vasile Baciu. Apoi vezi bine c-asa... Se vede ca degeaba iti spun eu tie, ca un parinte, ca tu faci tot cum te taie capul... Bine, draga tatii, bine... Bine ca stiu. Ca daca-i vorba pe asa, apoi eu ti-s popa...

Vorbind se infurie din ce in ce mai tare si se porni pe ocari si sudalmi. Coasa insa n-o lasa din mana; ba parca tragea brazdele mai zdravan. Cei doi lucratori, vrand-nevrand, trebuiau sa urmeze pilda lui, caci el mergea in frunte. Astfel omul se ravenea injurand, dar in aceeasi vreme nu ingaduia pe muncitori sa leneveasca.

Ana scotea oalele din cos, in umbra unui mar paduret la marginea fanetei... Vorbele grele ce o plesneau in fata oamenilor o chinuiau. Rabda totusi cu inima impacata, zicandu-si ca sufera pentru Ion. Cu gandul acesta in minte, se aseza langa cos si intoarse privirea in vale, unde stia ca munceste el. Il zari tot acolo, dar parca nu mai era singur... O zgudui un fior. Clipi de cateva ori, ca si cand i s-ar fi lasat o ceata pe ochi. Vedea insa bine. Ion strangea in brate o femeie. Pe ea n-a sarutat-o, iar pe cealalta o imbratiseaza. Tot sangele i se aduna in obraji si, parc-ar fi avut un ochean, atat de bine vazu acum pe Florica. O durere mare i se sfredelea in piept si ochii nu si-i mai putea smulge de la dansii. Auzea ca prin vis amenintarile tatalui ei:

— Mai bine te tai eu in bucatele decat s-ajungi bataia de joc a Glanetasilor... Barem sa stiu ca eu te-am facut, eu te-am omorat...

Glasul lui insa nu-i patrundea in suflet, caci sufletul ei se impietrise de amaraciune. Se simtea neputincioasa si parasita. Imbratisarea celor doi i se parea nesfarsita, ii sorbea toata lumina ochilor. Doar buzele subtiri, inalbite, mai puteau murmura, tremurand de durere:

— Nu ma iubeste... Tot nu ma iubeste... Of, Doamne, Doamne!...

Satul fierbea. Cearta de la hora si mai ales batalia de la carciuma treceau din casa in casa, din ce in ce mai umflate.

Dis-de-dimineata Toma Bulbuc a sculat din pat pe preotul Belciug si i s-a plans ca Ion i-a schilodit feciorul. Popa s-a indignat, fiindca Toma era un stalp darnic al bisericii, si i-a fagaduit ca duminica viitoare are sa dojeneasca pe batausul Glanetasului de pe amvon, ca sa-l invete omenie. Toma, foarte multumit cu raspunsul, a povestit tuturor oamenilor ce i-a intalnit, cum s-a suparat preotul si ce i-a spus, apoi a iesit la lucru impreuna cu George care, in afara de o dunga vanata pe spinare, lata de vreo palma, era bun teafar, ca si cand nici n-ar fi patit nimic.

Femeile mai cu seama, care unde se zareau, nascoceau amanunte noi. Multe se jurau c-au fost de fata si au vazut cum a crapat teasta lui George, cand l-a izbit Ion cu latunoiul, cum i s-au imprastiat creierii prin colbul ulitei... Altele stiau ca feciorul Tomii trage sa moara, iar cateva mai indraznete strigau c-a murit inca de azi-noapte si ca Toma s-a dus la popa pentru inmormantare...

In familia invatatorului Herdelea nu s-a vorbit toata ziua decat despre intamplarile grozave de ieri. Titu, care de obicei nu se carabanea din pat pana pe la amiazi, acuma s-a sculat pe la noua si numaidecat a aruncat intrebarea:

— Ati auzit ce bataie a fost azi-noapte? Toti stiau. Herdelea, fiindca se culca totdeauna odata cu gainile, se scula vesnic cu noaptea-n cap, iesea in ograda si schimba noutati cu toti trecatorii. Vestea cea mare o aflase de la Macedon Cercetasu, care in toate lunile isi gasea de lucru pe-acasa spre a-si putea vindeca oboseala betiei de duminica.

— Eu tocmai m-am nimerit pe-acolo cand s-a intamplat... zise Titu misterios tragandu-si ghetele.

Laura si Ghighi, mezina familiei, tabarara pe el, sa le povesteasca tot, din fir in par. Chiar si doamna Herdelea isi ascuti urechile de langa soba, unde se ostenea cu gatirea bucatelor pentru amiazi. Titu insa se inchise, ca un sfinx, in fata tuturor staruintelor.

— Stati, stati! striga intruna imbracandu-se cu o iuteala militareasca. Intai sa-mi cumpar un tutun, pe urma va spun...

Se simtea atat de mandru, parca el insusi ar fi fost eroul sau cel putin victima bataliei. Desi ar fi putut sa ticluiasca un sirag de amanunte, care de care mai cumplite si mai mincinoase, il rodea totusi ambitia acuma sa se documenteze inainte de-a vorbi. De-aceea pretextul tutunului, Avrum, izvorul cel mai autentic, ii va imprumuta toate stirile.

Carciumarul insa se posomori ca o zi de ploaie cand Titu vru sa-l descoase. N-a vazut nimic, nu stie nimic... Ii era frica sa nu aiba urmari bataia, in care sa fie amestecat si dansul, riscand poate chiar sa i se inchida pravalia. Poate sa vie jandarmii sau vreo judecata... cine stie? Tacerea negustorului e totdeauna de aur...

Norocul lui Titu a fost c-a intalnit pe Dumitru Moarcas, un client credincios al carciumii, de la care a aflat atata incat sa poata inflori o povestire mai senzationala. Astfel a impuiat apoi urechile mamei si surorilor sale cu amanunte pana la pranz.

Toata familia Herdelea era cu trup si suflet de partea lui Ion. Ziceau ca bine a facut daca a zgaltait putin pe butoiul cela de George. De ce sa-si bata joc de un baiat cumsecade ca Ion?... Partinirea nu era cu totul dezinteresata. Invatatorul facuse o claca iarna trecuta, sa-i aduca satul lemne de foc. Au lipsit tocmai bogatasii, in frunte cu Toma Bulbuc. De atunci familia n-avea la inima nici pe tata si nici pe fiu. Herdelea chiar a spus odata, de fata cu mai multi tarani: ,,Las' ca-mi pica ei in mana, si Toma si ceilalti... Si am sa-i joc si eu cum se cuvine..."

Cand sleira de-a binelea toata intamplarea cu bataia, Titu simti indemnul sa duca vestea mai departe. Framanta bine in cap hotararea, iar la pranz, dupa ce manca zdravan si bau cateva pahare de apa, striga incantat:

— Sa vedeti ce-o sa se mai mire cei din Armadia si din Jidovita! Se scula de la masa inaintea tuturor, se imbraca tacticos in hainele cele mai bune, se ferchezui ca o papusa si pleca bombanind cu o nemultumire prefacuta:

— Ma duc sa ma mai plimb, ca am sa putrezesc de atata plictiseala...

O lua spre Jidovita, agale, fluierand din varful buzelor si invartind intre degete un baston de trestie.

Titu era mandria familiei Herdelea. Avea douazeci si trei de ani si era inalt, cam desirat, cu o fata latareata, ochi albastri spalaciti si o frunte larga. Mustatile nu-i prea cresteau si de aceea le radea, zicand ca se poarta dupa moda anglo-americana. Toata casa jura ca tanar mai destept ca dansul nu se pomeneste in imprejurime. De altfel in scoala a invatat binisor. A inceput-o sub mana tatalui sau care l-a si scos ,,eminent". Cand a trecut la liceul din Armadia, a mers putin mai anevoie; prin clasa a treia se plangea ca-l persecuta profesorii, ceea ce pe Herdelea l-a facut sa-l mute la liceul unguresc din Bistrita. ,,Las' ca-i bine sa invete si ungureste — a zis invatatorul — ca-n ziua de azi nu faci nimic daca nu rupi limba stapanirii." Dar nici aici nu s-a prea inteles cu profesorii, incat dupa ce a terminat clasa a sasea, familia s-a invoit sa urmeze la liceul sasesc. ,,Cu limba nemteasca — a zis iar invatatorul — poti umbla toata lumea." Taxele de inscriere insa fiind prea mari si Herdelea neavand banii trebuinciosi in septembrie, Titu a ramas sa studieze acasa ultimele doua clase. Pe urma, cand a sosit vremea examenelor, bagand de seama ca taxele pentru particulari sunt si mai urcate si, nimerindu-se ca Herdelea sa aiba acuma mai putini banisori, Titu, dupa o ciorovaiala violenta, a renuntat la scoala, mai ales ca si el se cam saturase de atata buchiseala searbada. Intr-un sfat de familie urmator apoi, a triumfat parerea fetelor: Titu sa se faca notar comunal. Hotararea aceasta insa a intristat adanc pe doamna Herdelea, care vesnic visase pe Titu preot in Monor, satul ei de bastina, caci baiatul semana mult cu ea, avand o voce prea frumoasa... Pana sa plece insa Titu la cursul de notari, s-au inasprit conditiile de primire; i se ceru bacalaureatul. Herdelea atunci a propus sa urmeze scoala normala si sa vie invatator in Pripas, in locul lui; pana ar iesi baiatul, el tocmai ar implini anii de pensie. Dar Titu avea groaza de dascalie. Mai curand salahor, decat dascal... Si impotrivirea lui a fost atat de inversunata, incat nimeni n-a mai indraznit sa-i pomeneasca de dascalie. Cu toate acestea nici degeaba nu se putea sa stea. Era doar om in toata firea. Cum sa trandaveasca? L-ar lua lumea la ochi... Deci Herdelea, fiind prieten bun cu notarul din Salva, l-a convins sa ia pe Titu ca ajutor si practicant, dandu-i casa, masa si ceva de buzunar. Titu s-a dus, a stat trei luni, a lucrat mai nimic, s-a plictisit mult si pe urma a venit iar acasa. In zadar, nu-i placea notariatul si pace. Si chiar de i-ar placea, ce perspective ar avea intr-o cariera, fara diploma? Ar insemna sa ramana toata viata practicant, un fel de jalbar nenorocit, batjocura satelor. Tocmai el, care era plin de ambitii, care simtea ca poate si trebuie sa ajunga cineva in lume... Citea cu patima versuri, romane. Mai ales de cand s-a lasat de scoala, a citit tot ce i-a cazut in mana. Si, tot citind, a inceput si el sa scrie. Intai mai pe furis, pe urma mai pe fata si in sfarsit cu tot dinadinsul. Iar cand, intr-o buna zi, Familia i-a publicat o poezie de trei strofe, s-a hotarat definitiv, dar in taina: va fi poet. Surorile lui il priveau ca pe un barbat insemnat, iar parintii, desi in sinea lor nu prea intelegeau cum va manca si ce va imbraca Titu din poezii, impartaseau parerea fetelor. Domnii din Armadia si cu deosebire doamnele si domnisoarele au citit cu mirare si invidie numele baiatului invatatorului din Pripas sub o poezie tiparita. In curand tot judetul l-a consacrat poet. Si Titu citea si scria mereu pana noaptea tarziu; stingea lampa, astepta prin intuneric inspiratia, injgheba cate un vers in cap, aprindea repede lumina, il eterniza pe hartie... Herdelea cam mormaia uneori ca prapadeste prea mult petrol, dar Titu, vrajit de muza lui, nici nu voia sa auda asemenea imputari pamantesti...

Apropiindu-se acum de Jidovita, se gandea unde sa se duca? Sa se opreasca in Jidovita sau sa treaca in Armadia? Inima il indemna si ici si dincolo. In Armadia era fata profesorului de matematici, Valentin Dragu, domnisoara Lucretia, micuta, oachesa, visatoare. O iubea de vreo trei ani. O iubire foarte eterica, alcatuita numai din rare priviri cu inteles, din suspine dese, din cate-o strangere de mana mai vie, din carti postale ilustrate si mai ales din declaratii timide, exprimate in limbajul florilor, al marcilor sau al culorilor. De cate ori se abatea prin Armadia, si se abatea mai in toate zilele, Titu facea ce facea si intalnea pe Lucretia. Atunci roseau amandoi, vorbeau despre mersul vremii, se priveau si apoi taceau. ,,Tacerea spune mai mult decat toate frazele", isi zicea Titu. De altfel Lucretia a fost una din cauzele de capetenie ale chemarii lui poetice. Versurile din Familia preamareau tocmai frumusetea ochilor ei verzi...

Dar si in Jidovita avea pe nevasta invatatorului Lang. Invatatorul era ovreu, iar nevasta-sa unguroaica. Venisera de curand la scoala statului si nu stiau o boaba romaneste. Ovreii din Jidovita s-au apucat prea tarziu sa practice patriotismul cel nou si rupeau atat de prost limba oficialitatii incat nici ungurii cei mai binevoitori nu-i puteau intelege. Sotii Lang deci au fost bucurosi cand au cunoscut pe Titu, singurul om cu care puteau vorbi mai ca lumea. Barbatul era betiv si petrecea mai in toate noptile prin carciumile din Jidovita sau prin cele din Armadia. Femeia, draguta, cocheta, se plictisea grozav. Oamenii povesteau c-ar fi avut cateva aventuri de dragoste prin Maramures, unde a trait inainte de a sosi in Jidovita. Lui Titu mai ales din pricina aceasta ii placea si umbla s-o cucereasca. Desi ofta dupa Lucretia, ravnea mult si o iubire pasionata. Dar nu prea stia cum trebuie cucerita o femeie si de aceea ii era frica sa nu se faca de ras in fata unguroaicei. Cat a dorit dansul si n-a fost in stare sa cucereasca nici macar o fata din Pripas, cu toate ca i se scurgeau ochii dupa unele. Simtea insa ca doamna Lang il simpatiza si aceasta ii dadea imbold sa staruiasca.

Ajunse aproape de Jidovita. Pe drum ghetele i se prafuisera; se opri si le sterse cu o batista murdara, adusa inadins pentru treaba aceasta. Ii placea sa se infatiseze totdeauna curat, cu atat mai mult cand banuia ca are sa intalneasca pe cine-i era drag. Scoase din buzunar o oglinda, isi potrivi bufantii lavalierei, isi netezi frizura si-si picura pe piept putin parfum ca sa nu miroase a sudoare. In vremea cand se aranja lua hotararea definitiva: va ramane in Jidovita.

Sotii Lang stateau in casa hahamului, in fund. Din curte intrai in tinda, apoi venea in stanga si in dreapta cate o odaie. Cea din stanga il interesa mai mult pe Titu. Acolo era dormitorul.

Batu la tinda. Nu raspunse nimeni. ,,Te pomenesti ca n-o fi acasa", se gandi Titu apasand clanta.

Usa se deschise. Intra incetisor. Tinda era cam intunecoasa. In dreapta, usa odaii care slujea de sufragerie, salon si birou era data la perete. Inauntru nimeni. Avu o tresarire de bucurie gandindu-se ca gaseste acasa numai pe doamna Lang, care obisnuia sa stea dupa-amiazi trantita pe pat, citind romane de dragoste, visatoare ca o cadana din panorame. Se apropie de usa dormitorului in varful picioarelor si ciocani usor. Nici un raspuns. ,,O fi dormind", isi zise Titu, cu mintea aprinsa brusc de o droaie de sperante si planuri, batand iarasi mai tare.

— Cine-i? murmura un glas somnoros, ragusit si gros.
— Eu, eu, raspunse tanarul, nemultumit, recunoscand vocea sotului.

— A, tu esti, Titule? Intra, draga! urma glasul dinauntru mai inviorat putin.

Titu intra amarat. Intr-o clipire i se spulberasera toate inchipuirile: ca va gasi pe iubita lui cu somnul in gene, ca va profita de ocazie si o va saruta pe ochi, sa-i fure visurile, pe buze, sa-i soarba gandurile... si poate chiar mai mult.

— Esti singur? intreba dansul rotindu-si ochii prin odaie.
— Singur, dragul meu, gangavi invatatorul, cascand. Nevasta-mea s-a dus in plimbare pana-n Armadia, sa cumpere nu stiu ce... Sunt obosit, draga prietene, de nici nu-ti inchipui. Azi-noapte am facut un chef monstru cu solgabiraul[4], cu popa din Runc, cu doctorul Filipoiu, cu profesorul Oancea si inca cativa care au venit mai pe la spartul targului de nici nu mi-i mai amintesc. Tocmai pe la sapte dimineata ne-am despartit, la beraria Rahova, dupa ce cutreierasem vreo cinci carciumi... In sfarsit ceva colosal!... Si mi-e un somn!...

Ascultandu-l, Titu se posomori de tot. Iata cine are parte de o comoara de femeie ca Rozica! Il cantari cu dispret. Lang avea niste mustati unguresti, un nas gros, ochii vii negri si un par cret negru taciune. Acuma insa era atat de tabacit la fata, ca parea cu zece ani mai batran, desi inca nu implinise treizeci. De necaz, Titu pierduse si placerea de a-i mai povesti batalia.

— Atunci te las, zise, dandu-i mana. Imi pare rau ca n-am gasit pe nevasta-ta... Transmite-i complimentele mele!

— Da, da, casca Lang. Ma, i-asculta, bei un coniac?
— Nu, nu, mormai Titu ursuz, iesind. Sunt grabit... Trebuie sa ma duc si prin Armadia...

— Bine, draga, cum vrei, vorbi invatatorul; lua o sticla de pe mescioara de noapte, bau o dusca teapana, isi trase plapuma peste cap si incepu indata sa sforaie ca o dihanie.

In ulita Titu se razgandi. Ce sa se mai osteneasca prin Armadia? Cum e pornit azi pe ghinion e in stare sa nu intalneasca nici pe doamna Lang, nici pe Lucretia Dragu. Iar asta i-ar mohori sufletul pentru o saptamana incheiata... Dar nici acasa nu voia sa se intoarca. Ce sa faca, ce sa faca?

Era tocmai in fata cancelariei comunale. Soarele ardea sa topeasca zidurile. Fierbinteala il chinuia. Urca repede in cancelarie, sa mai stea de vorba cu notarul Stoessel. Dar gasi numai pe practicantul Hornstein, un flacaiandru slabut, sfrijit, cu ochelari, cu o tremuratura nervoasa din cap, care facea sfortari eroice sa vorbeasca ungureste. ,,N-am noroc, degeaba", isi zise Titu, asezandu-se la biroul notarului, raspunzand numai din varful buzelor la salutarea practicantului pe care nu-l putea suferi, cu toate ca nu-i gresise nimic.

Aici cel putin avea gazete si putea sa citeasca pana se va mai insera si se va mai potoli zapuseala. Ziarele il pasionau, de altfel ca si pe batranul Herdelea. Lor insa nu le mai venea nici unul, caci nu le ajungeau banii sa plateasca abonamentele. Au tinut acum cativa ani Gazeta Transilvaniei. Herdelea isi rupsese de la gura si achitase un sfert de an, primind-o apoi un an incheiat si punand pe foc toate somatiile cu care il asalta administratia, ca ,,la caz contrar vom inceta trimiterea foii". Pe urma Titu a descoperit ceva mai bun: sa ceara abonamente de proba de la ziarele unguresti. Cate o saptamana, doua pri mea jurnalul gratis. Cand nu mai venea, se adresa altuia pentru abonamente de proba. Astfel, in schimbul unei carti postale, au avut ziare aproape un an de zile. Dupa ce le-au incercat pe toate, au vrut ei s-o ia de la inceput, dar zadarnic; cartile lor postale au ramas fara raspuns. Incat acum erau nevoiti sa imprumute gazeta preotului Belciug, care platea regulat abonamentul, dar numai spre a dovedi ca e bun roman, caci el n-avea vreme sa citeasca minciunile ziarelor. Titu, umbland mai in fiece zi prin Jidovita, o lua de la cancelarie si nici n-o mai dadea popii. Si notarul tinea vreo trei ziare unguresti, de asemenea fara a le citi, dar pastrandu-le pentru atatatul focului, asa ca Titu nu le putea duce acasa, ci doar sa le soarba in cancelarie.

Scufundandu-se in gazete, Titu isi uita curand necazul. Citi pana se intuneca, iar inainte de a pleca, simtindu-se inviorat, povesti totusi intamplarile din Pripas, ba inca, spre marea fericire a practicantului, i le povesti pe ungureste...

Cand se ingana ziua cu noaptea, familia Herdelea se afla in par in pridvor, ca totdeauna in zilele frumoase de vara.

Herdelea, in vacanta, pierdea vremea mai curatind cate un pom prin gradina din spatele casei, mai plivind cate o buruiana, iar dupa masa se odihnea un ceas, doua in stupina, alintat de zumzetul harnic al albinelor. Doamna Herdelea robotea toata ziua cu bucataria. N-ar fi ingaduit fetelor pentru nimica-n lume sa se apropie de cuptor. Doar spalatul vaselor si caratul apei cadeau in sarcina Ghighitei, pe cand curatenia casei ramanea in stapanirea Laurei, care, fiind fata mare, avea ambitia sa potriveasca toate astfel incat sa se observe pretutindeni gustul ei delicat... Treburile se ispraveau insa pana pe inserat. Urma odihna in pridvor, unde femeile, brodand sau crosetand, vorbeau si radeau, in vreme ce Herdelea, cu pipa-n gura, rasfoia cate-o carte. Satul intreg si jumatate din hotar se intindeau in fata lor ca o harta mare cu reliefuri in culori. Oamenii care se intorceau de la camp sau mergeau spre Jidovita, trasurile care umblau intre Armadia si Bistrita defilau pe dinaintea lor, oferindu-le prilejuri mereu noi de vorba. Apoi cand venea intunericul, fetele, in frunte cu mama lor, incepeau sa cante romante vechi romanesti cu niste voci simpatice de sopran, acompaniate uneori de basul invatatorului...

Doamna Herdelea era cantareata inflacarata si o femeie foarte evlavioasa. Toata ziua, tinand tigaile de coada si amestecand in oale, lalaia cantece sau rugaciuni, iar duminica, fiindca n-avea ragaz sa mearga la biserica, canta singura, acasa, toata liturghia. De altfel a avut o tinerete glorioasa. Fata de tarani saraci, ramasa de mica orfana de tata, a ajuns sub obladuirea unchiului ei, Simion Munteanu, invatator pe vremuri in Monor. De la unchiul ei i s-a tras tot norocul in viata. Munteanu a fost un dascal harnic si un roman infocat. Ca sa fereasca de ungurizare targusorul, resedinta de vara a unei familii de conti, a muncit din rasputeri. Din Irozii de Craciun el a facut un fel de teatru religios, cu costume, cu cantece si cu dialoguri. Maria Drujan intruchipa pe Ingerul Domnului, imbracata in alb. Ii sedea foarte bine si s-a distins prin ravna si istetimea cu care indemna pe cei Trei Crai de la rasarit sa se inchine in fata Mantuitorului ce se naste in fiecare an.

Spre fericirea Mariei, invatatorul Munteanu nu s-a multumit numai cu irozii. Incurajat de buna primire, a organizat mai pe urma reprezentatii de teatru, recrutand dintre fetele si flacaii mai destepti pe interpretii operelor lui Alecsandri, care atunci incepeau sa patrunda mai bine si in Ardeal. S-a dus vestea acestor reprezentatii in tot tinutul Somesului. Oamenii veneau din toate satele sa vada si sa auda teatru romanesc, dornic de-a se insufleti. Si diletantii lui Simion Munteanu jucau cu atata inima incat uimeau lumea. Sufletul lor insa era tanara si dragalasa Maria Drujan care, in scurta vreme, a cucerit admiratia tuturor, fiind cea mai isteata. In Piatra din casa si mai cu seama in Rusaliile a cules succese neuitate. La un banchet, dupa reprezentarea Rusaliilor, protopopul din Soimus, om foarte invatat si umblat prin lume, a tinut un toast in care, slavindu-i insusirile artistice, a proclamat-o, in aplauzele tuturor, primadona diletanta. Maria a plans de bucurie, desi n-a inteles ce inseamna porecla ce i-a harazit-o. In urma cuvantarii, protopopul a incercat sa ciupeasca putina curte primadonei, dar zadarnic...

Azi dascalita isi aminteste cu lacrimi in ochi de vremile acelea de aur. Cum au pierit, parca nici n-ar fi fost! Atunci a invatat ea cantecele pe care acuma le invata de la ea fetele ei. Atunci! Treizeci de ani au trecut de-atunci... Dupa Rusalii a cunoscut pe Zaharia Herdelea, invatator cu mult viitor in Lechinta, s-a maritat, a avut noua copii, i-au murit sase, toti dupa ce i-a scos din nevoi, a muncit ca o roaba, a uitat toate veseliile si petrecerile si a imbatranit. Din frumusetea ei de odinioara n-au mai ramas decat urme si amintiri. Si cantecele, sarmanele, scrise de mana ei intr-un caiet mare, ca sa nu le uite. Mangaierea o gaseste acuma in credinta in Dumnezeu, fierbinte si neclintita, si in bucuria ca-si vede copiii mari, gata sa-si ia zborul in viata...

Noaptea se inalta din ascunzisuri, sugrumand cele din urma zvarcoliri de lumina. Peste sat albastreau valuri de fum, iar hotarul respira greu, invaluit intr-o boare usoara. Zgomotele se desluseau din ce in ce mai limpede. Se auzeau cainii cum isi raspundeau latrand, chemarile scurte pe tarina sau din casele indepartate, soaptele oamenilor ce soseau de la lucru pe soseaua alba, rascolind colbul cu pasii lor grei si osteniti, scartaitul carelor goale intovarasite de tarani sleiti de munca si urmate de caini cu botul in pamant si cu coada in vant, mirosind santurile si gardurile... Ajungand la crucea din capul satului, trecatorii isi curmau vorbele, se inchinau descoperindu-se si apoi dadeau ,,buna seara" familiei Herdelea care canta neobosita. Toti satenii ascultau cu drag cantecele. Copiii se opreau pe podul de peste Paraul Doamnei, cascau gura cate-o bucata de vreme si pe urma porneau in goana...

Erau pe la strofa a treia din Rapirea Basarabiei, cand Ghighi sopti misterios:
— Uite pe Toma Bulbuc si pe George!...

Laura si batranul Herdelea incetara brusc cantecul, curiosi sa vada victima bataliei de-aseara. Doamna Herdelea insa nu voia sa-si piarda seriozitatea pentru un lucru de nimic si continua singura toata strofa urmatoare. Totusi, cand Toma si feciorul se oprira la poarta, intrand in vorba, isi domoli si ea glasul, biruita de curiozitate, lalaind doar melodia ca sa poata auzi ce spun pricinasii.

Toma ar fi putut cobori de pe hotar de-a dreptul acasa. A vrut insa inadins sa treaca pe-aici, sa povesteasca si invatatorului pozna. Se aprinse repede si incepu sa-si laude feciorul si sa ocarasca pe Ion. In cele din urma puse pe George sa-si ridice camasa, sa arate domnilor vanataia din spinare.

— Sudui, mai Toma, sudui si nu te temi de Dumnezeu, care vede si aude toate! striga atunci Zenobia, de peste drum, din mijlocul ograzii.

Taranul, speriat de gura Glanetasitei, se potoli indata. Nu mai raspunse nimic, ci isi lua doar ramas bun de la Herdelea si pleca plouat si grabit, urmat de George. Zenobia il petrecu in afurisenii pana ce il pierdu din ochi. Pe urma iesi in ulita, se apropie pana pe pod.

— Nu se mai satura, manca-l-ar pestii Dunarii de zgarcit si afumat! Imi ponegreste baiatul parca i-ar fi prapadit averea, si nu alta!

Familia invatatorului rase cu mare pofta de patania lui Toma, iar Herdelea raspunse zambind femeii:

— Ehei, Zenobio, crezi tu ca cei bogati vor sa stie de necazurile altora?

— Da sa-i arda focul, ca prea-s cainosi la suflet... Din tinda l-am auzit cum se imbala si n-am mai putut rabda, zau asa...

Mai sporovai putin, verzi si uscate, apoi fugi acasa aducandu-si aminte c-a lasat mancarea in clocot si o fi dat in foc...

— Teapan l-a pocnit si Ion, zise invatatorul dupa un rastimp.
— Cum nu, daca l-a lovit cu un latunoi! sari Ghighi, vrand sa le povesteasca iar toata intamplarea.

Dascalita insa incepu Hora Grivitei mulcomind astfel zelul fetei. Dar nici asta n-avu parte s-o cante pana la sfarsit, caci in curand veni Belciug cu Vasile Baciu. Popa fusese la camp sa supravegheze munca la o livada a bisericii. Ii era cald si mai ales il chinuia o sete cumplita. Ghighi ii aduse cat ai bate din palme un pahar de apa.

Vorbira, fireste, despre bataia de azi-noapte care aprinsese tot satul. Preotul fierbea de indignare.

— De mult tot aud ca feciorul Glanetasului s-a facut un becisnic, dar tot n-am crezut. Isprava de acum insa le-a pus varf la toate. Trebuie sa se ispraveasca odata in sat cu batausii, altminteri maine-poimaine ne-om pomeni ca au inceput sa omoare oameni!...

Toti tacura, patrunsi de revolta lui. Numai Ghighi intreba, copilareste:

— Dar daca nu se stie care-i de vina?
— Cum nu se stie, domnisoara? se mira Belciug. Crezi dumneata ca poate sa fie George vinovat?

— Eu cred, raspunse fata hotarat. Popa zambi acru, dezvelindu-si dintii pana la gingii.
— Eu insa, cu voia dumitale, nu cred, zise apoi putin batjocoritor. Doamna Herdelea, nemultumita ca vede pe Vasile Baciu impreuna cu preotul, dupa necuviintele de la hora, interveni, uitandu-se peste capul lui Belciug:

— In orice caz, Ion e baiat cumsecade. E muncitor, e harnic, e saritor, e istet. Omul mai greseste, ca doar de-aceea-i om. Nu trebuie sa osandim asa usor.

Preotul zambi iar, mai acru si incurcat, negasind repede un raspuns potrivit.

— Amu m-as amesteca si eu, ca omul prost, de! incepu Vasile Baciu stergandu-si gura cu manecile camasii.

Dar dascalita ii taie vorba aspru:
— Ba tu n-ai ce sa te amesteci, Vasile!... Slava Domnului, m-am intamplat si eu la hora, ieri, tocmai cu parintele, cand ai venit beat ca un porc si te-ai agatat de Ion din senin! Ma mir numai ca parintele te mai rabda pe langa dumnealui, in loc sa se fereasca de tine ca de ciuma!

Baciu inghiti in sec, se uita la Belciug, apoi la invatator, apoi la domnisoare, zapacit, se scarpina in cap si murmura:

— De... cam asa-i... Intre timp preotul isi regasise increderea si acuma zise, cu un suras care pe doamna Herdelea o supara:

— Fireste, nici Vasile nu-i usa de biserica... Nu, nu... Dar omul beat e neom si-i mai ierti faradelegile...

— Da Ion n-a fost beat aseara? intrerupse Ghighi.
— Nu te mai tot amesteca si tu in vorbele oamenilor, o dojeni Herdelea care, desi se dusmanea intr-ascuns cu popa, nu voia sa ajunga la cearta ca sa nu dea pilda rea satenilor.

— Mai cu seama — urma Belciug, fara a tine seama de vorbele fetei, — ca dansul avea si oarecare temei sa dea o lectie batausului...

— Umbla mereu sa suceasca mintile Anutei, ca doar-doar m-o face sa i-o dau, vorbi taranul prinzand iar curaj.

— S-adica de ce nu i-ai da-o? zise dascalita, aprinzandu-se. De ce? Crezi c-ai face rau?

— Nu i-as da-o sa stiu de bine ca... facu Vasile cu un glas inabusit, cu ochii inflacarati deodata de indaratnicie.

— Apoi vezi c-asa sunteti voi, prostii... Uite-asa, natangi si capcauni!... Adica pentru ca tu ai cateva petice de pamant, nu-ti mai incapi in piele de fudulie? In loc sa iai un fecior care stii ca n-are sa-ti hartapaneasca ce-i dai, tu te gandesti numai la avere. Parca cu averea ai sa te ingropi... Duceti-va, sa nu va mai aud nici de nume!

Doamna Herdelea se necajea totdeauna repede. Acuma insa simtea ca, de va mai intinde vorba, vor ajunge la sfada. Deci se scula si intra in casa.

— Femeile judeca foarte usor, zise Belciug, mahnit de cuvintele dascalitei, care i se parea ca-l priveau pe dansul. Viata e totusi mult mai complicata. Fiecare isi stie necazurile lui si le potriveste cum crede mai bine...

Pe ulita venea incet Ion, cu o pala de fan proaspat agatata in coasa. Cand il zari, preotul ingalbeni. Se sili sa se stapaneasca, dar cand flacaul murmura respectuos ,,buna seara", mania ii porni limba:

— Sa-ti fie rusine, Ioane, de cele ce faci! Rusine sa-ti fie! Ion se opri uluit si de-abia dupa un rastimp putu raspunde:
— De ce, domnule parinte?
— Fiindca esti un stricat si-un bataus s-un om de nimic! Asta esti! Ar trebui sa dai pilde celorlalti feciori, ca te tii mai destept ca toti, dar umbli numai dupa blestematii... Mai mare rusinea!...

Flacaului ii pieri toata oboseala din oase. Sangele ii navali in obraz. Vru sa raspunda cu o sudalma, dar isi musca buzele si-si urma apoi calea zicand nepasator doar atata:

— Bine, bine... Noapte buna!
— Obraznic! sasai Belciug mai indarjit. Las' c-am sa-ti dau eu o lectie sa n-o uiti asa curand!...

— Si tu esti prea aspru cu el, parinte, observa Herdelea impaciuitor.

Blandetea invatatorului insa il infurie mai rau.
— Sunteti voi ingaduitori cu dansul si pentru mine! De aceea si-a luat nasul la purtare!...

Belciug pleca fierband, fara a-si mai lua ramas bun. Apararea lui Ion de catre familia Herdelea i se parea o jignire personala. De altfel, din ziua cand a intrat invatatorul in sat, a cam simtit el ca umbla sa-i sape si sa-i stirbeasca autoritatea. A inghitit multe rautati marunte numai sa nu zica lumea ca doi surtucari romani nu pot trai intr-un sat nedezbinati. Dar acuma s-a lamurit deplin. Acuma si-au dat arama pe fata. Ei totdeauna apara pe cei care-i osandeste dansul. ,,Daca-i asa, asa sa fie, isi zise, pasind foarte grabit, incat Vasile Baciu de-abia se tinea alaturi de el. Eu insa n-am sa-mi schimb parerile de dragul numanui!..."

Baciu ii pofti noapte buna. Nici nu-l auzi. Mania il rodea. Cand ajunse acasa nu se mai gandea la Ion. Era furios pe Herdelea.

Dupa ce pleca Belciug, invatatorul murmura printre dinti:
— Uite cum se burzuluieste ponihosul, bata-l Dumnezeu! Dar pe urma, gandindu-se mai bine, ii paru rau c-a ajuns la ciorovaiala cu popa, care e un suflet acru, in stare sa se razbune cand nici nu visezi. Pana acuma se mai folosea cu cate ceva de la Belciug: ba trasura pentru balurile din Armadia, la care trebuia sa-si duca fetele, ba ,,imprumuta-mi vreo doi zloti, frate Ioane, pana la leafa", ba cate altele... Om cu om traieste. Cearta fatisa i-ar desparti ca un zid... Se hotari deci sa caute sa indrepte lucrurile... Mai intai trebuie sa potoleasca pornirea dascalitei impotriva preotului. Apoi are sa se faca a nici nu-si aduce aminte de ce s-a intamplat si sa continue a vorbi cu Belciug, cand se vor intalni. Astfel cel putin aparentele prieteniei fiind salvate, popa nu va putea face nimic pe fata si toate se vor intoarce in bine...

Doamna Herdelea cu fetele, incalzind bucatele pentru cina si asternand masa, faceau pe Belciug cu ou si cu otet. Aci il ocarau, aci radeau de barba lui tepoasa, batuta parca in cuie, sau de redingota lui unsuroasa si tocita pe care, dupa cum spunea el insusi, n-a schimbat-o de sapte ani incheiati. In cele din urma toate trei se sileau sa-i gaseasca o porecla caraghioasa potrivita.

Invatatorul le asculta un rastimp clatinand din cap nemultumit, apoi isi lua inima-n dinti si zise:

— Cand se amesteca femeile in vorbele barbatilor, nici dracu nu te mai descurca...

Toate trei se repezira pline de indignare. Se incinse o dezbatere strasnica in care nici Herdelea nu mai avu ragaz sa deschida gura... In toiul neintelegerii pica si Titu de la Jidovita.

— Ce-i, ce-i? intreba dansul aruncandu-si palaria pe pat si trantindu-se obosit pe un scaun langa masa pusa. Am asudat ca un cal... Groaznica zapuseala!

Ca intotdeauna, bucurandu-se de un prestigiu deosebit in sanul familiei, fu poftit zgomotos sa-si spuna parerea in chestia Belciug. Asculta cu mare seriozitate amandoua partile si, la sfarsit, dadu dreptate tuturor:

— Bine-ati facut, ca i-ati mai taiat putin din nas. A inceput sa se cam obrazniceasca. In privinta asta nu mai incape discutie. Dar iarasi nu trebuie sa ajungem la cutite. Nu-i frumos si nu se cuvine. Nu uitati ca aveti nevoie de trasura popii pentru balul din octombrie! Daca ramanem certati, cum mai mergem la bal? Ori poate doriti sa mergem pe jos? Bine v-ar sedea, in toalete de bal, cu pantofi albi si pe jos!

Titu rase cu superioritate. Numai Ghighi nu se dadu invinsa:
— Ce ne pasa? Luam trasura notarului si gata!
— Esti tu sigura ca notarul ne-o da? rapunse Titu, hotarator. S-apoi chiar daca ne-ar da-o, nu uita ca a notarului e stricata si nici n-are arcuri. Ne-am face de minunea lumii tragand in Armadia, la bal, intr-o hodoroaga de caruta ca a notarului!...

Judecata lui Titu multumi pe toti si in curand afacerea cu popa se stinse...

Dupa cina iesira iar in pridvor. Luna tocmai se ivea mandra si rece de dupa un deal, intinzand o panza alba de lumina peste sat. Stelele licareau sfioase pe cerul vanat-inchis. Cantecele reincepura, intai fricoase, apoi tot mai rasunatoare.

Ion al Glanetasului veni in capul gol si se infipse in poarta, sa auda mai bine cum horesc domnii.

Intr-o pauza, Laura, amintindu-si de ispravile flacaului, murmura:

— Spune, Ioane, adevarat, ti-e draga tie Anuta? Ion sovai, zambi incurcat:
— De, domnisoara, mi-e draga... Adica de ce sa nu-mi fie draga?

Laura vru sa-i spuie ca Ana e mai uratica decat Florica, dar se razgandi si tacu.

— Bine zice el, adauga Herdelea. Ana-i fata foarte buna...
— Pacat numai ca are tata ticalos, observa dascalita.
— Asa-i, doamna, mormai flacaul. Dar mie nu-mi pasa de tat-sau... Cu tat-sau am eu sa ma insor?

Pe ulita trecu o caleasca eleganta, in goana cailor.
— Cine-o fi? sopti Ghighi visatoare. Taceau acum toti. In Garla Popii, peste drum, oracaiau broastele. Cainele statea lungit in mijlocul ulitei. Din sat porni un cantec vesel de fluier, atat de vesel incat lumina alba parca tremura de placere... Deodata Ion ofta lung si, imbratisand cu o iubire patimasa pamanturile adormite, ingana ca si cand ar fi vorbit cu sufletul sau:

— Ce sa fac?... Trebuie s-o iau pe Ana!... Trebuie!...