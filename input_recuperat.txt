Capitolul 1

Atelierul era invaluit in miresmele bogate ale trandafirilor
si cand usoara adiere estivala infiora copacii din gradina, prin
usa deschisa patrundeau parfumul greu al liliacului si mirosul
suav al florilor roz de scaiete.
Din coltul canapelei acoperite cu carpete persane pe care
huzurea Lordul Henry Wotton, fumand tigara dupa tigara,
asa cum ii statea in obicei, nu se putea zari decat strafulgerarea unui salcam inflorit, cu ciorchini dulci si galbeni ca mierea, si crengi care tremurau sub greutatea propriei frumuseti,
palpaitoare ca flacara; umbrele fantastice ale pasarilor in zbor
se proiectau pe draperiile galbene, lungi, matasoase, care acopereau larga fereastra, creand parca un soi de efemer efect
japonez, si evocandu-i fetele pale ca jadul ale pictorilor din
Tokyo care, pe calea unei arte firesc imobile, incercau sa sugereze insufletire si miscare. Zumzetul monoton al albinelor
care-si croiau drum printre firele de iarba inalte, necosite,
sau se roteau cu anodina persistenta in jurul cornitelor pudrate cu praf de aur ale caprifoiului catarator, facea ca tacerea sa fie si mai apasatoare. Vaga rumoare a Londrei razbatea
din departare ca un acord grav de orga.
In mijlocul incaperii, prins pe un sevalet vertical, trona
portretul, in marime naturala, al unui tanar de o frumusete
extraordinara si, in fata acestuia, la oarecare distanta, sedea
chiar artistul, Basil Hallward, cel a carui brusca disparitie, in
urma cu cativa ani, pricinuise tulburare si daduse glas unor
stranii presupuneri.
In timp ce contempla silueta gratioasa si atragatoare pe
care o plasmuise arta sa, un suras de satisfactie flutura pe
chipul pictorului, un suras care parea sa zaboveasca indelung.
Dar la un moment dat a tresarit brusc, a inchis ochii si si-a
apasat pleoapele cu degetele, de parca ar fi dorit sa-si imprime
in creier un vis ciudat din care se temea sa se trezeasca.
- Basil, asta-i cea mai buna opera a ta, lucrul cel mai bun
pe care l-ai facut vreodata, a rostit, visator, Lordul Henry.
Trebuie neaparat sa-l trimiti anul viitor la Grosvenor. ,,Academia" e prea vasta si prea vulgara. De cate ori m-am dus
pe acolo, sau erau prea multi oameni incat nu reuseam sa vad
tablourile, ceea ce mi se parea oribil, sau erau prea multe tablouri incat nu reuseam sa vad oamenii, ceea ce era si mai
rau. Grosvenor e singurul loc cu adevarat potrivit.
- Nu cred ca o sa-l trimit undeva, a raspuns artistul, dandu-si cu furie capul pe spate, in felul acela curios care-i facea
pe prietenii lui de la Oxford sa-l ia in zeflemea. Nu, nu-l
trimit nicaieri.
Lordul Henry si-a inaltat sprancenele si l-a privit cu mirare pe pictor prin colacii de fum albastrui, care se ondulau
din tigara lui bine tincturata cu opium.
- Sa nu-l trimiti nicaieri? De ce, dragul meu? Exista
vreun motiv? Ce fistichii sunteti voi, pictorii! Va dati de
ceasul mortii ca sa va creati o reputatie si cand ati dobandit-o s-ar zice ca sunteti gata sa-i dati cu piciorul. Ceea ce-i
o prostie, pentru ca pe lume exista un singur lucru mai rau
decat acela de a se vorbi despre tine, si anume a nu se vorbi
despre tine. Un portret ca asta de aici te-ar situa cu un cap
deasupra tuturor tinerilor artisti din Anglia, iar batranii ar
crapa de gelozie, daca batranii mai sunt in stare sa incerce
vreo emotie.

- Stiu ca o sa razi de mine, a replicat artistul, dar efectiv
nu-l pot expune. Am pus in el prea mult din mine.
Lordul Henry s-a tolanit pe canapea, razand.
- Da, am stiut ca o sa razi, totusi asta-i adevarul-adevarat.
- Ai pus in el prea mult din tine? Pe cuvantul meu, Basil,
n-am stiut ca esti atat de vanitos, dar, ca sa-ti spun drept, nu
vad nici o asemanare intre fata ta puternic brazdata si parul
tau negru ca taciunele si acest tanar Adonis plamadit parca
din sidef si petale de trandafir. Zau asa, dragul meu Basil, el
e un Narcis si tu... ma rog, desigur ca ai o expresie intelectuala
si asa mai departe. Dar frumusetea, adevarata frumusete
sfarseste acolo unde incepe expresia intelectuala. Intelectul
e in sine un soi de exagerare, si distruge armonia oricarui chip.
In clipa cand cazi pe ganduri, nu mai esti decat nas si frunte,
sau ceva respingator. Uita-te la oamenii de succes din profesiunile intelectuale. Sunt absolut hidosi! Desigur, cu exceptia
clericilor. Dar oamenii Bisericii nu gandesc. Un episcop de
optzeci de ani repeta aceleasi lucruri pe care a fost invatat sa
le insire la optsprezece ani si, prin urmare, arata mereu perfect incantator. Misteriosul tau tanar prieten, al carui nume
nu mi l-ai destainuit, dar al carui portret ma fascineaza de-a
dreptul, nu gandeste niciodata. Sunt absolut convins. E o
creatura frumoasa, lipsita de creier, care ar trebui sa se afle tot
timpul aici, iarna cand nu avem flori pe care sa le admiram,
si vara cand avem nevoie de ceva care sa ne racoreasca inteligenta. Basil, nu te flata, nu semeni catusi de putin cu el.
- Harry, m-ai inteles gresit. Bineinteles ca nu seman cu
el. E un lucru pe care-l stiu prea bine. Adevarul e ca m-ar intrista daca as semana cu el. Ridici din umeri? Iti marturisesc
un adevar. Exista o fatalitate legata de deosebirea dintre aspectul fizic si cel intelectual, e genul de fatalitate care a urmarit de-a lungul istoriei poticnelile regilor. E preferabil sa
nu te deosebesti de semenii tai. Pe lumea asta, uratii si prostii
o duc cel mai bine. Pot sa stea indolenti si sa caste gura la
spectacol. Daca nu cunosc ce-i aceea victorie, au macar avantajul ca nu cunosc nici infrangerea. Traiesc asa cum ar trebui
sa traim cu totii: netulburati, indiferenti, scutiti de nelinisti.
Ei nu provoaca necazuri altora si nici nu se pricopsesc cu
necazuri din partea altora. Rangul tau nobiliar si averea ta,
Harry, mintea mea atata cata e, arta mea atat cat valoreaza
ea, frumusetea lui Dorian Gray - noi vom avea mult de
suferit de pe urma acestor daruri cu care ne-au inzestrat zeii,
vom suferi crunt.
- Dorian Gray? Asa-l cheama? a intrebat Lordul Henry
indreptandu-se, prin atelier, spre Basil Hallward.
- Da, asta e numele lui. Nu intentionam sa ti-l spun.
- De ce?
- Ah, e greu sa-ti explic. Cand cineva imi place enorm,
niciodata nu ii divulg numele. E ca si cum as desprinde o
parte din el. M-am deprins cu discretia. Gasesc ca e singurul
lucru care poate da mister si farmec vietii moderne. Lucrul
cel mai banal devine incantator daca il tainuiesti. Eu, cand
plec din oras, nu le spun celor din jur unde ma duc. Daca
le-as spune, mi-as strica orice placere. Stiu ca-i un obicei stupid, dar se pare ca, intr-un fel, iti infuzeaza in viata o doza
de romantism. Presupun ca ma socotesti teribil de prost.
- Absolut deloc, i-a raspuns Lordul Henry, catusi de putin,
dragul meu Basil. Ai uitat - s-ar zice - ca eu sunt insurat, si
unicul farmec al casatoriei consta in faptul ca impune cu
necesitate ambilor soti o viata intreaga de inselatorii. Eu nu
stiu niciodata pe unde e sotia mea, iar ea nu stie niciodata
ce fac eu. Cand ne intalnim - si acest lucru se petrece ocazional, cand luam impreuna masa in oras, sau suntem invitati
la Duce -, ne oferim unul altuia cele mai absurde povesti, dar
cu cele mai serioase mutre. Sotia mea se pricepe foarte bine
la asa ceva - mult mai bine decat mine. Nu incurca niciodata
intalnirile ei, pe cand eu le zapacesc mereu. Si daca ma da
de gol nu face niciodata taraboi. Uneori mi-ar placea sa faca,
dar ea se multumeste doar sa rada de mine.
- Harry, nu-mi place cum vorbesti despre viata ta conjugala, l-a mustrat Basil Hallward, indreptandu-se spre usa
care dadea in gradina. Eu cred ca esti un sot intr-adevar
foarte bun, dar ca te rusinezi amarnic de propriile tale virtuti.
Esti un tip colosal. Nu rostesti niciodata o idee morala, dar
nici nu faci vreun lucru necuviincios. Cinismul tau e o simpla
poza.
- Naturaletea e doar o poza, ba chiar cea mai iritanta din
cate cunosc, a strigat Lordul Henry razand si ambii tineri
au iesit in gradina si s-au instalat pe banca lunga de bambus,
adapostita la umbra unei tufe inalte de lauri. Razele soarelui alunecau pe frunzele lucioase. Prin iarba tremurau margarete albe.
Un moment mai tarziu, Lordul Henry si-a scos ceasul din
buzunar.
- Basil, ma tem ca trebuie sa plec, a murmurat el, dar inainte de a pleca insist sa-mi dai raspunsul la intrebarea pe care
ti-am pus-o acum ceva vreme.
- Ce intrebare? s-a mirat pictorul tinandu-si privirea atintita in iarba.
- Stii foarte bine.
- Nu stiu, Harry.
- Bine, atunci o repet. Vreau sa-mi explici de ce refuzi
sa expui portretul lui Dorian Gray. Adevaratul motiv.
- Ti-am marturisit adevaratul motiv.
- Ba nu, nu mi l-ai spus. Ai pretins doar ca ai investit in
el mult din tine. Asta-i o copilarie.
- Harry, l-a intrerupt Basil Hallward privindu-l in fata,
orice portret pictat cu suflet este portretul artistului, si nu al
modelului. Modelul este mai curand un accident, un pretext.

Nu el este cel pe care il releva pictorul, ci, pe panza colorata,
pictorul se dezvaluie pe sine insusi. Motivul pentru care nu
am sa expun tabloul asta porneste din teama ca am dezvaluit
prin el taina propriului meu suflet.
- Si care-i aceasta taina? a intrebat Lordul Henry razand.
- Am sa-ti spun, i-a replicat Hallward, dar pe chip i s-a
ivit o expresie de nedumerire.
- Sunt numai urechi, Basil, a continuat interlocutorul
lui, privindu-l.
- Harry, de fapt nu-i mare lucru de zis, a raspuns pictorul. Ma tem ca o sa-ti vina greu sa intelegi. Poate ca nici
n-o sa-ti vina sa crezi.
Lordul Henry a zambit si, aplecandu-se, a cules din iarba
o margareta cu petale trandafirii, pe care parea sa o examineze
atent.
- Eu sunt convins ca am sa inteleg, a raspuns apoi, continuand sa cerceteze cu intensa atentie micul disc alb-auriu,
pufos. Cat despre crezut, sunt gata sa cred orice, cu conditia
sa fie incredibil.
Vantul a scuturat cateva flori din pomi si ciorchinii de
liliac instelat s-au leganat in aerul mangaios. O lacusta a pornit sa zumzaie pe langa zid si o libelula lunga si subtire, ca
un fir albastrui, a plutit pe langa ei, fluturandu-si aripioarele
de voal de culoare castanie. Lordul Henry a avut impresia
ca aude bataile inimii lui Basil Hallward si s-a intrebat oare
ce o sa mai urmeze.
- Povestea e foarte simpla, si-a inceput pictorul spusele.
Cu doua luni in urma am participat la o sindrofie la Lady
Brandon. Stii bine ca noi, bietii artisti, trebuie sa ne aratam
din cand in cand in societate pentru a reaminti publicului
ca nu suntem niste salbatici. Daca-l imbraci cu un smocking
si o cravata alba, pana si pe un agent de bursa il ajuti sa capete
faima de om civilizat, asa mi-ai spus tu odata. Ei bine, dupa
ce am zacut in salon vreo zece minute, conversand cu niste
cucoane impopotonate sau cu cativa academicieni plicticosi,
am simtit deodata ca cineva se uita insistent la mine. Am
intors capul si l-am vazut pentru prima data pe Dorian Gray.
Cand ni s-au intalnit privirile, mi-am dat seama ca am palit.
M-a coplesit o senzatie bizara. Eram constient ca ma gasesc
in fata unui om cu o personalitate atat de fascinanta, incat,
daca l-as fi lasat sa se desfasoare, mi-ar fi absorbit intregul fel
de a fi, intregul suflet, ba chiar intreaga mea arta. Nu simteam
nevoia unei influente exterioare in viata mea. Tu, Harry,
stii prea bine ca sunt o fire independenta. Am fost intotdeauna propriul meu stapan, sau cel putin asa m-am considerat
pana cand l-am intalnit pe Dorian Gray. Si de atunci - nu
stiu cum sa-ti explic. Ceva parea sa ma avertizeze ca ma aflam
pe muchia unei crize teribile, criza vietii mele. Incercam simtamantul ciudat ca soarta imi rezerva unele placeri extraordinare si, totodata, unele suferinte extraordinare. M-a cuprins
spaima si am dat sa plec din incapere. Nu constiinta era cea
care ma imboldea, ci, mai curand, un soi de lasitate. Nu ma
mandresc cu faptul ca am incercat sa evadez.
- Basil, constiinta si lasitatea sunt de fapt unul si acelasi
lucru. Constiinta nu-i decat reclama comerciala a firmei.
Asta-i tot.
- Nu cred lucrul asta, Harry, si sunt convins ca nici tu
nu-l crezi. In orice caz, oricare ar fi fost ratiunea mea, si e posibil sa fi fost mandria - pentru ca sunt mandru din fire -
m-am indreptat spre usa. Dar in drum am dat peste Lady
Brandon. ,,Domnule Hallward, doar n-ai de gand sa pleci
atat de curand!" a tipat gazda. Stii bine ce voce stridenta are.
- Da, e ca un paun, numai ca-i lipsita de frumusetea paunului, a replicat Lordul Henry faramand margareta intre
degetele lui lungi, nervoase.
- Si nu puteam sa scap de ea. M-a impins indarat spre
membrii Curtii Regale, spre fireturi si galoane, spre babetele
cu diademe inalte si nasuri de papagal. Ma prezenta ca pe
cel mai bun prieten al ei. Nu o intalnisem in trecut decat o
singura data, dar isi bagase in cap sa ma adopte. Cred ca un
tablou de-al meu facuse mare valva pe atunci, cel putin se
vorbea despre el in gazetele de doi bani, ceea ce constituie
standardul imortalitatii in secolul al nouasprezecelea. Si,
brusc, m-am trezit fata in fata cu tanarul a carui personalitate
ma tulburase in chip atat de straniu. Eram atat de aproape
unul de celalalt, numai ca nu ne atingeam. Ochii ni s-au intalnit din nou. A fost o nesabuinta din partea mea, dar i-am
cerut teribilei Lady Brandon sa ma prezinte. Poate ca nu a
fost chiar o nesabuinta. In fine, era un lucru inevitabil. Am
fi sfarsit prin a ne vorbi, chiar daca n-am fi fost prezentati
unul celuilalt. Sunt convins. Si Dorian mi-a spus mai tarziu
acest lucru. Si el a simtit ca eram sortiti sa ne intalnim.
- Si cum ti l-a prezentat Lady Brandon pe acest tanar
minunat? Stiu ca obisnuieste sa schiteze un portret sumar al
fiecaruia dintre oaspetii ei. Imi aduc aminte ca odata m-a dus
in fata unui mosnegut incrancenat, cu fata congestionata si
pieptul batut in panglici si decoratii si mi-a suierat in ureche,
intr-o soapta dramatica, probabil perfect audibila pentru
toti cei din incapere, cele mai socante detalii. Pur si simplu
am plecat de-acolo. Mie imi place sa descopar singur oamenii.
Dar Lady Brandon isi trateaza musafirii asa cum organizatorii de licitatii isi trateaza obiectele licitabile. Sau insira
vrute si nevrute despre ei sau iti spune totul in afara de ceea
ce ai vrea sa afli.
- Biata Lady Brandon! Harry, esti prea aspru cu ea, a
soptit Hallward cu indiferenta.
- Dragul meu, cucoana asta a intentionat sa infiinteze
un salon si a reusit sa deschida o bodega. Cum as putea s-o
admir? Dar povesteste-mi ce ti-a spus despre domnul Dorian
Gray?
- Ceva de genul: ,,Un baiat fermecator - eu si maica-sa
eram prietene la catarama. Am uitat cu ce se ocupa... ma tem
ca nu se ocupa cu nimic... o, da, canta la pian... sau poate
ca la vioara, draga domnule Gray?" Amandoi am izbucnit in
ras si ne-am imprietenit pe data.
- Rasul e un inceput destul de bun pentru o prietenie
si, mai ales, e cel mai bun sfarsit al unei prietenii, a comentat
tanarul Lord, culegand din iarba o alta margareta.
Hallward a clatinat din cap:
- Harry, tu nu intelegi ce inseamna o prietenie, a murmurat el, asa cum nu intelegi nici ce inseamna dusmania. Tie
iti place toata lumea, cu alte cuvinte ii privesti pe toti cu
indiferenta.
- Vai, esti ingrozitor de nedrept! a strigat Lordul Henry,
impingandu-si palaria pe ceafa si inaltandu-si privirile spre
norisorii scamosati ca de matase alba, lucioasa, care zburdau
pe cerul de vara turcoaz. Da, esti ingrozitor de nedrept. Eu
stiu sa fac deosebirea intre oameni. Imi aleg prietenii dupa
frumusetea chipului lor, cunostintele dupa trasaturile de
caracter, iar dusmanii in functie de stralucirea intelectului
lor. Niciodata nu poti fi indeajuns de prudent in alegerea
dusmanilor. Eu n-am nici un dusman care sa fie natang. Toti
dusmanii mei sunt oameni cu intelect elevat, prin urmare toti
ma apreciaza. Gasesti ca e o vanitate din partea mea? Eu unul
ma socotesc destul de vanitos.
- Si eu te socotesc la fel, Harry. Dar, conform categoriilor
tale, eu ma numar doar printre cunostinte.
- Dragul meu Basil, pentru mine esti mult mai mult
decat o simpla cunostinta.
- Si mult mai putin decat un prieten. Presupun ca sunt
un fel de frate.
- Ah, fratii! Nu ma sinchisesc de frati. Fratele meu mai
mare nu mai are de gand sa moara si fratii mei mai mici nu
au nici un fel de preocupare.
- Harry! a exclamat Hallward incruntandu-se.
- Dragul meu, nu vorbesc tocmai serios. Dar nu ma pot
impiedica sa nu-mi detest rudele. Presupun ca asta provine
din faptul ca nu putem suporta oamenii care au aceleasi defecte ca si noi. Eu unul simpatizez cu furia democratilor
englezi impotriva a ceea ce numesc ei viciile celor din clasele
de sus. Masele simt ca betivania, prostia si imoralitatea s-ar
cuveni de drept sa le apartina lor, sa fie trasaturile lor specifice
si ca, atunci cand unul dintre noi calca in strachini, incalca
de fapt teritoriul lor. Cand sarmanul Southwark a ajuns la
tribunalul de divorturi, indignarea celor de jos a atins cote
magnifice. Si totusi nu cred ca macar zece la suta din proletariat traieste asa cum ar trebui.
- Harry, nu sunt de acord cu nici o vorbulita din toata
peroratia ta, ba mai mult, sunt convins ca nici tu nu crezi
nimic din ce spui.
Lordul Henry si-a mangaiat barbisonul castaniu, ascutit
si si-a atins varful botinei de piele cu un baston de abanos
de care atarna un ciucure.
- Basil, esti un englez din cap pana-n picioare. Faci a
doua oara acelasi gen de observatie. Cand expui o idee unui
englez autentic - ceea ce e intotdeauna un lucru nechibzuit -
acestuia nici nu-i trece prin cap sa judece daca ideea e justa
sau nu. Singurul lucru care i se pare important este daca e credibila; or, valoarea unei idei nu are nici o legatura cu sinceritatea omului care a exprimat-o. Dimpotriva, probabilitatile ideii
sunt invers proportionale cu sinceritatea, ba chiar cu cat e
omul mai nesincer, cu atat e mai pura ideea din punct de vedere intelectual, nefiind poluata de vointa lui, de dorintele
lui, de prejudecatile lui. In orice caz, eu nu am de gand sa
discut cu tine politica, sociologie sau metafizica. Eu pretuiesc
oamenii mai mult decat principiile si preferatii mei sunt oamenii lipsiti de principii. Haide, mai vorbeste-mi despre
domnul Dorian Gray. Cat de des va vedeti?
- Zi de zi. As suferi daca nu l-as vedea in fiecare zi.
- Extraordinar! Eu gandeam ca pe tine nu te intereseaza
nimic in afara de arta ta.
- El e acum arta mea, a replicat pictorul cu o voce grava.
Harry, uneori imi spun ca in istoria umanitatii nu exista decat
doua ere importante. Cea dintai e legata de aparitia unor
noi mijloace de expresie in dezvoltarea artei si cea de a doua
este aparitia unor noi personalitati in arta. Ce a insemnat
folosirea uleiului pe panza pentru pictorii venetieni si ce a
reprezentat chipul lui Antinous1 pentru vechii sculptori greci
va insemna, intr-o buna zi, chipul lui Dorian Gray pentru
mine. Nu vreau sa spun ca pictez reprezentandu-l pe el, ca
desenez dupa el, ca schitez dupa chipul lui. Fireste ca fac
toate acestea. Dar pentru mine el nu-i un simplu model,
cineva care imi pozeaza. Si n-am sa-ti spun ca sunt nemultumit de ceea ce am realizat prin el sau ca frumusetea lui nu
poate fi captata in arta. Nu exista nimic care sa nu poata fi
exprimat prin arta si sunt constient ca, de cand l-am intalnit
pe Dorian Gray, operele mele sunt cele mai bune din tot ce
am faurit vreodata. Dar intr-un fel straniu - si ma intreb
daca vei putea sa ma intelegi -, personalitatea lui m-a orientat
catre o cu totul alta maniera de arta, spre un stil artistic cu
totul nou. Vad altfel lucrurile. Gandesc altfel despre ceea ce
vad. Acum reusesc sa recreez viata intr-un mod care-mi era
necunoscut in trecut. ,,Un vis al formei intr-un timp al gandirii", cine a spus asta? Am uitat. Iata ce a insemnat Dorian
Gray pentru mine. Simpla prezenta a acestui baiat - caci
pentru mine e doar un baiat, desi e trecut de douazeci de
ani - simpla lui prezenta - ah, ma indoiesc ca-ti poti da seama
ce inseamna toate acestea. In mod inconstient, el imi traseaza directiile unui nou curent, un curent care imbina marea
pasiune a spiritului romantic cu perfectiunea spiritului artei
grecesti. Armonia dintre suflet si trup - cat de mult inseamna
aceasta! Noi, in nebunia noastra, am despartit cele doua elemente si am inventat un realism vulgar, un idealism gaunos.
Harry, daca ai putea sti ce reprezinta Dorian Gray pentru
mine! Iti aduci aminte de acel peisaj al meu pentru care Agnew
mi-a oferit un pret urias, dar de care am refuzat sa ma despart?
A fost una dintre cele mai bune lucrari pe care le-am infaptuit
vreodata. Si de ce, ma rog? Pentru ca in timp ce pictam Dorian Gray se afla langa mine. O influenta subtila s-a difuzat
dinspre el catre mine si pentru prima data in viata mea am
intrezarit acel taram miraculos pe care l-am cautat mereu si
nu l-am gasit niciodata.
- Basil, e o chestiune extraordinara! Trebuie sa-l vad si
eu pe Dorian Gray.
Hallward s-a ridicat de pe banca si a inceput sa se plimbe
in sus si-n jos prin gradina. Dupa un timp s-a reintors.
- Harry, Dorian Gray reprezinta pentru mine o ratiune
de existenta a artei. S-ar putea ca tu sa nu vezi nimic in el. In
timp ce eu vad in el totul. Nu e niciodata mai prezent in
opera mea decat atunci cand imaginea lui nu e de fata. El e
sursa unei sugestii care, asa cum am mai spus, m-a orientat
spre o noua maniera artistica. Il regasesc in curbele anumitor
linii, in stralucirea si subtilitatea anumitor culori. Asta-i tot.
- Si atunci de ce refuzi sa-i expui portretul? a staruit Lordul Henry.
- Pentru ca, desi nu am avut asemenea intentie, am imprimat tabloului ceva din acea curioasa idolatrie artistica despre
care, fireste, m-am ferit sa-i vorbesc. Nu stie nimic in legatura
cu ea. Si nici nu va sti vreodata. Dar lumea s-ar putea s-o
intuiasca si nu vreau sa-mi las sufletul prada ochilor ei stupizi
si hrapareti. Inima mea nu va ajunge niciodata sub microscopul ei. Portretul asta contine prea mult din mine insumi,
Harry, prea mult din mine insumi!
- Poetii nu-si fac atatea scrupule ca tine. Ei stiu foarte
bine cat de utila e pasiunea cand e vorba de publicarea unei
carti. In ziua de azi, o inima franta asigura un tiraj mare.
- Si de asta ii detest, a strigat Hallward. Un artist poate
crea opere frumoase, dar nu trebuie sa strecoare in ele nimic
din viata lui personala. Traim o epoca in care oamenii trateaza arta ca pe o forma de autobiografie. S-a pierdut sensul
abstract al frumosului. Candva voi revela eu multimii ce anume inseamna acest lucru, si asta e ratiunea pentru care multimea nu trebuie sa vada portretul pe care i l-am facut lui
Dorian Gray.
- Nu cred ca ai dreptate, Basil, dar nu vreau sa te contrazic. Numai ratacirile intelectuale pot crea contradictii.
Spune-mi, si Dorian Gray tine tot atat de mult la tine?
Pictorul a ramas cateva clipe pe ganduri.
- Ma place, a raspuns dupa un rastimp. Stiu ca ii plac.
Desigur ca il flatez teribil. Simt cateodata o placere sa-i spun
lucruri pe care stiu bine ca voi regreta ca i le-am spus. De obicei se poarta fermecator cu mine - stam impreuna in atelier
si sporovaim despre o mie de fleacuri. Din cand in cand,
totusi, el se manifesta cumplit de necrutator, si pare sa se delecteze cu faptul ca ma raneste. Si atunci, Harry, simt ca mi-am
daruit tot sufletul din mine cuiva care-l considera doar ca o
floare de pus la butoniera, o podoaba menita sa-i gadile vanitatea, un ornament pentru o zi de vara.
- Zilele de vara se pot prelungi mult, Basil, a murmurat
Lordul Henry. Poate ca tu ai sa obosesti mai curand decat
el. E un lucru trist, dar se stie ca Geniul e mai rezistent decat
Frumusetea. Asa se explica faptul ca ne dam cu totii atata
osteneala sa ne supraincarcam mintea. In salbatica batalie
pentru existenta dorim sa dobandim ceva mai durabil, drept
care ne indopam mintile cu tot felul de nimicuri si de date,
in speranta stupida ca ne vom pastra locurile. Idealul modern
il reprezinta omul perfect informat. Si mintea omului perfect
informat e o oroare. E un fel de bric-a-brac, o pravalie de maruntisuri prafuite, toate purtand pretul propriei marunte
valori. Totusi cred ca tu te vei plictisi primul. Intr-o buna
zi ai sa te uiti la prietenul tau si o sa ti se para ca se plaseaza
dincolo de cadrul desenului tau sau n-o sa-ti mai placa tonalitatea coloritului sau mai stiu eu ce. Si ai sa-i reprosezi in
inima ta, ai sa-ti spui cu amaraciune ca s-a purtat urat cu tine.
Si la urmatoarea lui vizita, vei fi complet rece si indiferent.
O sa fie un lucru jalnic pentru ca o sa te afecteze. Ce mi-ai
ingaimat mie e o poveste romantica, am putea-o numi o romantica poveste de arta, si ce-i mai rau intr-o poveste romantica de orice gen este ca atunci cand se sfarseste te lasa total
neromantic.
- Harry, inceteaza sa mai vorbesti in felul asta. Atata
timp cat voi trai, voi fi dominat de personalitatea lui Dorian
Gray. Tu nu poti simti ce simt eu. Tu te schimbi adeseori...
- Ah, dragul meu Basil, tocmai de asta pot simti. Oamenii fideli cunosc doar latura triviala a iubirii, si numai cei infideli cunosc tragediile iubirii.
Lordul Henry a aprins un chibrit scaparandu-l de o eleganta cutie de argint si a pornit sa fumeze o tigara, arborand
un aer plin de sine, satisfacut, de parca sintetizase sensul intregii umanitati printr-o singura fraza. S-a iscat fosnetul unui
stol de vrabii care ciripeau printre frunzele de iedera verzi,
lucioase si norii stravezii, albastri si proiectau pe iarba umbre
care se fugareau ca niste randunele. Cat de placuta era gradina!
Si cat de incantatoare erau emotiile traite de altii - mult mai
atragatoare decat ideile lor, asa isi spunea. Propriul tau suflet
si pasiunile prietenilor tai - acestea erau aspectele cele mai
fascinante ale vietii. Se gandea amuzat la pranzul plicticos de
care scapase datorita vizitei sale prelungite la Basil Hallward.
Daca s-ar fi dus la pranzul matusii lui, l-ar fi gasit acolo, fara
indoiala, pe Lordul Goodbody si intreaga conversatie s-ar fi
concentrat in jurul hranirii celor flamanzi si al necesitatii
construirii de locuinte-tip. Reprezentantii fiecarei categorii
ar fi subliniat importanta unor asemenea virtuti pe care nu
se simteau deloc obligati sa le practice in existenta lor. Cei instariti ar fi pledat pentru importanta economisirii, iar lenesii
indolenti ar fi glorificat demnitatea muncii. Era incantat ca
scapase de toate acestea. Si in timp ce se gandea la matusa lui
s-a simtit brusc sagetat de un gand. S-a intors spre Hallward
spunandu-i:
- Dragul meu, mi-am adus aminte.
- Ce ti-ai adus aminte, Harry?
- Unde am mai auzit de numele Dorian Gray.
- Unde anume? a intrebat Hallaward incruntandu-se
usor.
- Nu te imbufna, Basil. La matusa mea, Lady Agatha.
M-a informat ca a descoperit un tanar minunat care urma
sa o ajute in East End si care se numea Dorian Gray. Trebuie
sa adaug ca nu mi-a mentionat nici o clipa ca ar fi frumos. Femeile nu apreciaza frumusetea sau, cel putin, femeile inimoase nu o apreciaza. M-a informat ca e foarte onest si ca
are un caracter frumos. Dupa spusele ei, mi-am imaginat un
ochelarist cu parul lins, pistruiat si bocanind cu labele lui
mari. Regret ca n-am stiut ca e prietenul tau.
- Imi pare bine ca n-ai stiut, Harry.
- De ce?
- Pentru ca nu vreau sa-l cunosti.
- Nu vrei sa-l cunosc?
- Nu.
- Domnul Gray va asteapta in atelier, domnule, a anuntat valetul, ivindu-se in gradina.
- Ei, acum n-ai incotro, trebuie sa ma prezinti, a strigat
Lordul Henry razand.
Pictorul s-a intors catre valetul care statea clipind in lumina soarelui.
- Parker, roaga-l pe domnul Gray sa ma astepte. Vin in
cateva minute.
Omul s-a inclinat si a facut cale intoarsa. Dupa care
pictorul i s-a adresat Lordului Henry:
- Dorian Gray este cel mai drag prieten al meu. Are o
fire simpla, frumoasa. Matusa ta a avut dreptate in tot ce ti-a
spus despre el. Nu-l strica. Nu incerca sa-l influentezi. Influenta ta i-ar fi nociva. Lumea e larga si contine numerosi
oameni minunati. Nu-mi rapi singura fiinta care infuzeaza
artei mele intregul farmec de care dispune. Viata mea de artist
atarna de el. Tine seama, Harry, am incredere in tine.
Vorbea foarte rar si cuvintele pareau sa se smulga din el
impotriva vointei lui.
- Ce aiureli indrugi! i-a spus Lordul Henry zambind si,
luandu-l pe Hallward de brat, aproape ca l-a impins in casa.

Capitolul 2

Cand au intrat in atelier l-au gasit pe Dorian Gray. Era
asezat la pian, cu spatele spre ei, rasfoind culegerea de Scene
din padure de Schumann.
- Basil, trebuie numaidecat sa mi le imprumuti si mie, a
strigat el. Vreau sa invat sa le cant. Sunt absolut fermecatoare.
- Depinde de felul in care ai sa-mi pozezi astazi, Dorian.
- Ah, m-am saturat de pozat si nu vreau un portret in
marime naturala, a raspuns baiatul rotindu-se pe taburetul
din fata pianului, cu o mutra bosumflata, mofturoasa.
Cand a dat cu ochii de Lordul Henry, o roseata usoara
i-a colorat o clipa obrajii si s-a ridicat in picioare.
- Scuza-ma, Basil, n-am stiut ca ai venit cu cineva.
- Dorian, ti-l prezint pe Lordul Henry Wotton, un vechi
prieten al meu de la Oxford. Tocmai ii povesteam ce model
disciplinat esti, dar vorbele tale au stricat totul.
- Nu mi-au stricat mie placerea de a te cunoaste, a
intervenit Lordul Henry apropiindu-se si intinzandu-i mana.
Matusa mea mi-a vorbit de dumneata. Esti unul dintre favoritii ei si ma tem ca si una dintre victimele ei.
- Cred ca Lady Agatha m-a trecut acum pe lista neagra,
a raspuns Dorian cu o amuzanta mina de pocainta. Martea
trecuta i-am promis sa o insotesc la un club din Whitechapel
si am uitat complet. Trebuia sa cantam impreuna la pian la
patru maini - chiar vreo trei piese, cred. Nu stiu ce-o fi gandind despre mine. Mi-e teama s-o mai vizitez.
- Ah, am s-o impac eu pe matusa mea. Tine mult la mine.
Si nu cred ca are vreo importanta ca n-ai fost acolo. Publicul
o fi crezut, probabil, ca sunteti doi. Cand se asaza la pian, matusa Agatha face un zgomot cat pentru doua persoane.
- E urat ce spuneti despre ea si nici pentru mine nu e
prea magulitor, a raspuns Dorian razand.
Lordul l-a masurat din priviri. Da, era intr-adevar extrem
de frumos cu buzele lui rosii, fin conturate, ochii albastri scanteind de franchete, parul auriu, inelat. Era ceva in figura lui
care iti inspira incredere pe data. Radia intreaga candoare a
tineretii, dar si pasionata ei puritate. Simteai ca se pastreaza
inca nemaculat de lume. Nu era de mirare ca Basil Hallward
il venera.
- Domnule Gray, esti prea incantator ca sa te pierzi in
activitati filantropice - mult prea incantator.
Lordul Henry s-a trantit pe divan si si-a deschis tabachera.
Pictorul isi amesteca de zor vopselele si isi pregatea penelurile. Parea ingandurat si cand a auzit cuvintele rostite de
Lordul Henry, a ridicat privirea, a ezitat un moment si apoi
i-a spus:
- Harry, vreau sa termin azi tabloul asta. Ai gandi despre
mine ca sunt badaran daca te-as ruga sa ne parasesti?
Lordul Henry a zambit si si-a intors privirea spre Dorian
Gray.
- Esti de parere ca ar trebui sa plec, domnule Gray? l-a
intrebat.
- O, va rog, Lord Henry, observ ca Basil se gaseste azi
intr-o dispozitie morocanoasa si nu suport sa-l vad imbufnat.
Si apoi, as dori sa-mi spuneti de ce nu trebuie sa ma amestec
in activitati filantropice.
- Domnule Gray, nu stiu daca am sa-ti spun lucrul asta.
E un subiect atat de plicticos, incat te obliga sa vorbesti cu seriozitate despre el. Dar acum ca mi-ai cerut sa raman, te asigur
ca n-o sa plec. Basil, cred ca n-ai nimic impotriva, nu-i asa?
Mi-ai spus de multe ori ca te bucuri cand modelele tale gasesc
pe cineva cu care sa stea de vorba.
Hallward si-a muscat buzele.
- Desigur ca o sa ramai aici, daca asa doreste Dorian.
Capriciile lui Dorian sunt lege pentru toata lumea, cu exceptia lui.
Lordul Henry si-a luat palaria si manusile.
- Esti foarte convingator, Basil, dar ma tem ca trebuie
sa plec. Am promis sa ma intalnesc cu cineva la Orleans1. La
revedere, domnule Gray. Treci intr-o dupa-amiaza si pe la
mine in Curzon Street. Pe la orele cinci, ma gasesti intotdeauna acasa. Anunta-ma in scris cand ai de gand sa vii. As
regreta teribil sa pierd un asemenea prilej.
- Basil, a strigat Dorian Gray, daca pleaca Lord Henry,
plec si eu! Tu cand lucrezi nu deschizi o data gura si ma
plictisesc de moarte sa zac acolo pe podium, straduindu-ma
sa arat bine. Cere-i sa nu plece. Insist.
- Ramai, Harry, ca sa-i faci pe plac lui Dorian Gray si
sa ma indatorezi pe mine, a intervenit Hallward fara sa-si
miste privirea de la tablou. E adevarat, cand lucrez nu vorbesc
niciodata si nici nu ascult, trebuie sa fie ingrozitor de plictisitor pentru nefericitul model. Te rog, ramai.
- Si ce fac cu domnul pe care trebuie sa-l intalnesc la
Orleans?
- Nu cred ca o sa se iveasca vreo dificultate, a raspuns
pictorul razand. Asa ca reia-ti locul, Harry. Si tu, Dorian, urca
pe podium si nu mai misca intruna si nu mai da atentie
1 Club nobiliar englez.

celor spuse de Lordul Henry. El are o influenta nefasta asupra
prietenilor sai, cu o singura exceptie care sunt eu.
Dorian Gray a urcat pe podium cu aerul unui tanar martir
grec si a facut o moue1 de nemultumire catre Lordul Henry,
de care incepuse sa se simta atras. Il gasea atat de diferit de
Basil. Alcatuiau impreuna un contrast admirabil. Si avea un
glas atat de placut! Cateva momente mai tarziu l-a intrebat:
- Lord Henry, exercitati intr-adevar o influenta nefasta?
Asa cum spune Basil?
- Domnule Gray, nici o influenta nu e fasta. Orice influenta e imorala, imorala din punct de vedere stiintific.
- De ce?
- Pentru ca a influenta o persoana inseamna a o investi
cu sufletul tau. Omul respectiv nu mai gandeste cu gandurile firesti lui, nu mai arde cu pasiunile firesti lui. Virtutile
sale nu i se mai par reale. Pacatele lui - daca exista ceva ce
se poate numi pacat - nu-i mai apartin, sunt imprumutate.
Omul devine un ecou al muzicii altcuiva, un interpret al unui
rol care nu a fost scris pentru el. Telul vietii este autodesavarsirea, perfectionarea eului. Sa te cunosti bine pe tine
insuti - asta e ceea ce urmarim fiecare dintre noi aici, pe
pamant. In zilele noastre oamenii se tem de ei insisi. Au
uitat care este datoria noastra suprema, cea pe care o avem
fata de noi insine. Da, sunt milostivi, ii hranesc pe cei flamanzi si ii imbraca pe cei despuiati. Dar propriile lor suflete
sunt flamande si despuiate. Rasa noastra nu mai cunoaste
curajul. Sau poate ca nu l-a cunoscut niciodata. Frica de societate, care constituie temeiul moralei si frica de Dumnezeu,
adica taina religiei - acestea sunt cele doua principii care ne
guverneaza. Si totusi...
- Dorian, fii baiat bun si intoarce-ti capul putin mai spre
dreapta, a rostit pictorul, absorbit de munca lui, constient
doar de faptul ca pe chipul baiatului se ivise o expresie pe care
nu i-o mai vazuse pana atunci.
- Si totusi, a continuat Lordul Henry cu glasul lui adanc,
melodios, si cu acea gratioasa miscare a mainii care ii era
caracteristica inca din vremea studiilor la Oxford, si totusi eu
cred ca, daca un om si-ar trai viata total, in toata plenitudinea
ei, daca ar da glas oricarei simtiri, daca si-ar exprima fiecare
gand si ar da realitate fiecarui vis, cred ca omenirea ar resimti
un asemenea proaspat impuls de bucurie, incat am uita de
toate relele medievalismului si ne-am intoarce la idealul
elenistic - sau poate ca la ceva mai rafinat, mai plenar decat
idealul elen. Dar si cel mai viteaz dintre noi se teme de el insusi. Automutilarea, care dateaza din erele salbatice, supravietuieste tragic prin aceasta autonegare care ne distruge vietile.
Suntem pedepsiti pentru refuzurile, pentru retinerile noastre.
Fiecare impuls pe care ne straduim sa-l inabusim, dospeste
in spiritul nostru si ne otraveste. Trupul pacatuieste o data
si apoi o rupe cu pacatul intrucat actiunea reprezinta o modalitate de purificare. Si nu ne mai ramane nimic decat amintirea unei placeri sau ingaduinta unui regret. Unicul mod de
a evita o ispita este sa-i cedezi. Daca-i rezisti, sufletul ti se incarca de dorintele pe care si le-a refuzat, de viziunile pe care
monstruoasele lui legi l-au determinat sa le considere monstruoase si nelegiuite. Se spune ca marile evenimente ale lumii
au loc in creier. In creier, si numai in creier, au loc marile
pacate ale omenirii. Chiar dumneata, domnule Gray, cu tineretea dumitale infloritoare si adolescenta alb-trandafirie,
ai avut si dumneata pasiuni care te-au speriat, ganduri care
te-au ingrozit, reverii sau vise de noapte a caror simpla amintire iti starneste un val de rusine in obraji...
- Incetati, a soptit Dorian Gray, incetati, ma zapaciti. Nu
stiu ce sa spun. Trebuie sa existe un raspuns la spusele
dumneavoastra, dar eu nu-l gasesc. Nu-mi mai vorbiti. Lasati-ma sa gandesc. Sau, mai curand, sa incerc sa ma gandesc.
Pret de vreo zece minute a ramas nemiscat, cu buzele
intredeschise si o scanteie stranie in ochi. Se simtea usor
confuz, totusi strabatut de impulsuri cu totul noi. Care pareau sa vina insa din adancurile lui. Cele cateva fraze lansate
de prietenul lui Basil - cuvinte spuse la intamplare, fara
indoiala, dar impanate cu paradoxuri deliberate, ii atinsesera
o coarda secreta care nu se facuse simtita pana atunci si care
acum vibra si pulsa intr-un palpit foarte curios.
Pana acum, doar muzica il mai tulburase in felul asta. Muzica il rascolise de nenumarate ori. Dar muzica nu se articula
in cuvinte. Nu era vorba de descoperirea unei lumi noi, ci
mai curand de un haos nou pe care ti-l crea in suflet. Cuvinte!
Simple cuvinte! Cat de depline fusesera! Cat de clare, de vii,
de crude! Nu li te puteai sustrage. Si totusi, cata magie subtila
vibra in ele! Pareau ca izbutesc sa dea forma materiala unor
lucruri informe, pareau sa contina o muzica proprie, dulce
ca sunetul de vioara sau de flaut. Simple cuvinte! Exista oare
ceva mai real decat cuvintele?
Da, intr-adevar, in adolescenta lui au existat unele lucruri
pe care nu le-a inteles. Acum le intelegea. Brusc, viata capatase culori arzatoare. Avea senzatia ca trecuse prin flacari. Cum
de nu-si daduse seama?
Lordul Henry il urmarea, zambind subtil. Cunostea cu
precizie momentul psihologic in care trebuia sa taci. Era extrem de interesat. Il uimisera forta si rapiditatea impactului
pe care il produsesera cuvintele lui si, amintindu-si de o carte
pe care o citise in frageda-i tinerete, o carte care-i revelase mult
din ceea ce ii fusese necunoscut, s-a intrebat daca si Dorian
Gray trecea printr-o experienta asemanatoare. El aruncase
doar o sageata in vant. Oare isi nimerise tinta? Ce fascinant
era baiatul asta!
Hallward picta in continuare, cu tusele lui indraznete, patrunse de un rafinament si de o delicatete desavarsite care,
cel putin in arta, izvorasc dintr-o sursa interioara. Nu era constient de tacerea care se lasase.
- Basil, am obosit de atata stat, a strigat deodata Dorian
Gray. Trebuie sa ies in gradina. Ma sufoc aici.
- Dragul meu, imi pare foarte rau. Cand pictez nu ma
mai gandesc la nimic altceva. Dar niciodata nu mi-ai pozat
mai bine decat azi. Ai stat perfect nemiscat. Si am reusit sa
captez efectul pe care-l doream - buzele intredeschise, si expresia aceea scanteietoare din ochii tai. Nu stiu ce o fi trancanit Harry, dar, in orice caz, te-a facut sa adopti cea mai
minunata expresie. Presupun ca ti-o fi facut complimente.
Sa nu crezi o iota din ce ti-a spus.
- In nici un caz nu mi-a facut complimente. Poate ca asta-i
cauza pentru care nu cred nimic din ce mi-a spus.
- Stii bine ca e adevarat tot ce ti-am spus, l-a intrerupt
Lordul Henry, privindu-l cu ochii lui visatori, langurosi. O
sa ies si eu in gradina cu dumneata. E o caldura asfixianta aici,
in atelier. Basil, da-ne niste bauturi reci, ceva cu capsuni.
- Desigur, Harry, trage de clopotel si cand apare Parker
o sa-i comand ce doresti. Eu trebuie sa mai retusez fundalul,
asa ca o sa va tin companie ceva mai tarziu. Nu-l retine prea
mult pe Dorian, azi ma simt intr-o forma de zile mari. Portretul asta o sa fie capodopera mea. E de pe acum capodopera mea.
Lordul Henry a iesit in gradina si l-a gasit pe Dorian Gray
cu fata ingropata intr-o racoroasa tufa de liliac inflorit, sorbindu-i cu sete parfumul, de parca ar fi fost o licoare. S-a apropiat de el si si-a lasat mana pe umarul tanarului.
- Faci intocmai ce trebuie, a murmurat. Simturile sunt
cele care tamaduiesc cel mai bine sufletul, asa cum sufletul
este cel ce tamaduieste simturile.
Tanarul a tresarit si a facut un pas indarat. Avea capul descoperit si cateva frunze ii picasera printre buclele rebele si se
incalcisera in firele aurii. In ochi ii tremura o privire tematoare, ca a unui om trezit brusc din somn. Narile frumos cizelate ii zvacneau si un firicel de nerv ascuns ii pulsa in buzele
purpurii, imprimandu-le un tremur.
- Da, a continuat Lordul Henry, asta e unul dintre marile secrete ale vietii - sa-ti vindeci sufletul pe calea simturilor
si simturile pe calea sufletului. Dumneata esti o creatie miraculoasa. Stii mai multe decat iti inchipui ca stii, dupa cum
stii mai putin decat ai dori sa stii.
Dorian Gray s-a incruntat si si-a intors capul. Dar nu se
putea impiedica sa nu se simta atras de barbatul acesta tanar,
inalt si gratios, care statea langa el. Fata lui romantica, maslinie si expresia ei blazata ii starneau interesul. Si glasul lui
adanc, lenes, avea o nota absolut fascinanta. Pana si mainile
albe, racoroase ca niste flori, raspandeau un farmec ciudat.
In timp ce vorbea,mainile lui executau o miscare parca muzicala, parand sa detina un limbaj propriu. Dar se simtea speriat
de el, si se rusina de faptul ca se simtea speriat. De ce a fost
nevoie ca un strain sa-l reveleze in propria lui constiinta?
Era de luni de zile prieten cu Basil Hallward, dar prietenia
aceasta nu schimbase nimic in el. Si iata ca pe neasteptate
s-a ivit cineva de-a curmezisul vietii lui, cineva care parea sa-i
fi dezvaluit misterul vietii. Si totusi, de ce trebuia sa se simta
speriat? Nu era un elev de scoala sau o fetiscana. Spaima
asta era absurda.
- Vino sa ne adapostim la umbra, l-a indemnat Lordul
Henry. Parker ne-a adus bauturile, iar daca mai stai mult in
soare iti strici infatisarea si Basil nu o sa te mai picteze. N-ai
voie sa te lasi ars de soare. Nu ti-ar sta bine.
- Ce importanta ar putea avea? a raspuns Dorian Gray
razand, in timp ce se aseza pe banca din capatul gradinii.
- Pentru dumneata, domnule Gray, ar avea o importanta
decisiva.
- Pentru ce?
- Pentru ca detii cea mai superba tinerete, si tineretea este
singurul lucru care merita sa fie posedat.
- Lord Henry, eu nu simt asa.
- Nu, acum nu simti. Dar candva, cand o sa fii batran,
zbarcit si urat, cand gandurile iti vor fi sapat brazde pe frunte
si pasiunile iti vor fi parjolit buzele cu focurile lor odioase,
ai sa vezi ca o sa simti, o sa simti din plin. Acum, oriunde te
arati, ii farmeci pe toti. Dar lucrul asta o sa se intample mereu?... Ai un chip de o frumusete rara, domnule Gray. Nu
te incrunta. Esti frumos. Si Frumusetea e una dintre formele
Geniului - e chiar superioara Geniului, pentru ca nu are
nevoie de explicatii. Constituie unul dintre marile fenomene
ale lumii, ca lumina soarelui sau sosirea primaverii sau oglindirea in apele intunecate a cochiliei aleia argintii pe care o
numim luna. Nu poate fi dezbatuta. Are propriul ei drept
divin la suprematie. Ii preface in printi pe cei care o poseda.
Zambesti? Ah, cand ai s-o pierzi n-o sa mai zambesti... Unii
oameni spun ca Frumusetea e doar un aspect superficial. Se
poate. Dar cel putin nu-i atat de superficiala ca Gandirea.
Pentru mine, Frumusetea e minunea minunilor. Numai oamenii lipsiti de profunzime nu judeca dupa aparente. Adevaratul mister al lumii consta in vizibil, nu in invizibil... Da,
domnule Gray, zeii au fost generosi cu dumneata. Zeii dau,
dar zeii si iau, chiar cu repeziciune. Dumneata nu ai la dispozitie decat cativa ani in care sa poti trai cu adevarat, sa
poti trai cu perfectiune, sa poti trai din plin. In clipa in care
te va parasi tineretea, o sa se duca odata cu ea si frumusetea,
si atunci ai sa descoperi ca nu mai ai parte de triumfuri, ca
trebuie sa te multumesti cu triumfurile meschine carora amintirea trecutului le va da un gust mai amar decat cel al infrangerii. Fiecare luna care se scurge te apropie tot mai mult de
ceva ingrozitor. Timpul e gelos pe dumneata si lupta impotriva
crinilor si rozelor care-ti apartin acum. O sa ajungi pamantiu
la fata, cu obrajii scofalciti, cu ochii stersi. Si ai sa suferi cumplit... Ah! Profita de tinerete cat o mai ai! Nu-ti irosi aurul
zilelor plecandu-ti urechea la pisalogii care incearca sa-i salveze pe ratatii neajutorati, nu-ti darui viata celor ignoranti,
banali si vulgari. Astea sunt nazuintele maladive, idealurile
false ale epocii noastre. Traieste! Traieste viata minunata care
vibreaza in dumneata! Nu lasa nimic sa se iroseasca! Cauta
intruna senzatii noi! Nu te teme de nimic... Un nou hedonism - iata de ce are nevoie secolul nostru! Si dumneata ai
putea fi simbolul lui vizibil. Nu exista nimic ce n-ai putea
realiza cu personalitatea dumitale. Un intreg anotimp, lumea
iti apartine... In clipa in care te-am cunoscut mi-am dat seama ca nu esti constient de ceea ce reprezinti in realitate, de
ceea ce ai putea reprezenta. M-ai fermecat in asemenea masura, incat am simtit ca trebuie sa-ti dezvalui cate ceva despre
dumneata insuti. M-am gandit ce tragic ar fi daca te-ai irosi.
Pentru ca rastimpul cat o sa dainuie frumusetea dumitale e
atat de scurt - atat de scurt! Banalele flori de camp se ofilesc,
dar dupa un timp infloresc din nou. Anul viitor, in iunie,
floarea de salcam va fi la fel de galbena cum e si acum. Peste
o luna o sa apara stele de culoare violet in clematite si an dupa
an vor straluci stele in noaptea verde a frunzelor lor. Dar noua
nu ne mai restituie nimeni tineretea. Pulsul bucuriei care
freamata in noi la douazeci de ani incetineste, lancezeste.
Membrele se molesesc, simturile rancezesc. Degeneram, ne
metamorfozam in niste marionete hidoase, bantuite de amintirea pasiunilor pe care ne-am temut sa le gustam si a ispitelor
incantatoare in fata carora nu am avut curajul sa cedam. Tinerete! Tinerete! Pe lumea asta nu exista nimic altceva decat
tineretea.
Dorian Gray asculta cu ochii larg deschisi, minunandu-se.
A scapat din mana ramurica de liliac. O clipa, o albina paroasa
s-a apropiat de el bazaind. S-a rotit, apoi a pornit sa se catere
pe globul oval incarcat de flori micute. A urmarit-o cu acel
straniu interes fata de maruntisuri triviale care apare cand
lucrurile importante ne sperie, cand ne rascoleste o emotie
noua careia nu-i putem da glas sau cand vreun gand care
ne terorizeaza ni se instapaneste pe creier si ne solicita sa-i cedam. Dupa cateva clipe albina si-a reluat zborul. A urmarit-o
patrunzand in caliciul patat al unei flori de rochita-randunicii.
Floarea a parut sa zvacneasca, pe urma s-a leganat usor dintr-o
parte in alta. Brusc, pictorul a aparut in usa atelierului si a
inceput sa-i cheme inauntru printr-o gesticulatie staccato. Cei
doi s-au intors, zambindu-si unul celuilalt.
- Va astept, a strigat pictorul. Intrati. E o lumina perfecta.
Luati-va si bauturile cu voi.
Au pornit impreuna. Doi fluturi verzi cu pete albe au falfait pe langa ei si in parul din coltul gradinii un sturz cantator
a inceput sa glasuiasca.
- Domnule Gray, iti pare bine ca m-ai cunoscut? l-a intrebat Lordul Henry privindu-l.
- Da, acum ma bucur. Dar ma intreb daca bucuria o sa
tina vesnic.
- Vesnic! Ce cuvant oribil! Ma infior cand il aud. Femeile
nu mai pot de dragul lui. Iti curma orice tentativa romantica
incercand sa o faca sa dureze pe vecie. E un cuvant lipsit de
sens. Singura diferenta dintre un capriciu si o pasiune de o
viata consta in faptul ca, de fiecare data, capriciul dureaza mai
mult.
Cand au intrat in atelier, Dorian Gray si-a lasat mana
pe bratul lordului.
- In cazul acesta imi doresc ca prietenia noastra sa fie un
capriciu, a murmurat rosind de propria cutezanta, dupa care
s-a urcat pe podium si si-a reluat pozatul.

Lordul Henry s-a trantit intr-un fotoliu de rachita si l-a
urmarit din priviri. Fasaitul si lipaitul penelului pe panza
erau singurele sunete care stirbeau tacerea; din cand in cand
Hallward facea un pas indarat ca sa-si contemple opera de
la oarecare distanta. Prin usa deschisa patrundeau razele
piezise de soare in care dansa praful auriu. Parfumul ametitor
al trandafirilor parea sa se fi impregnat pretutindeni.
Un sfert de ceas mai tarziu Hallward s-a oprit din lucru,
l-a masurat indelung pe Dorian Gray, dupa care a examinat
la fel de indelung pictura, muscand manerul unei pensule
groase si incruntandu-se.
- E complet terminat! a strigat in cele din urma si, aplecandu-se, si-a inscris cu litere lunguiete, caramizii, numele in
coltul din stanga al panzei.
Lordul Henry s-a apropiat si a examinat pictura. Era, fara
indoiala, o minunata opera de arta si, totodata, un portret
foarte asemanator cu originalul.
- Dragul meu, te felicit din toata inima. E cel mai reusit
portret din creatia moderna a zilelor noastre. Domnule Gray,
vino incoace si uita-te la dumneata.
Tanarul a tresarit, de parca fusese desteptat dintr-un vis.
- E intr-adevar gata? a murmurat el coborand de pe
podium.
- Complet terminat, a raspuns pictorul. Si astazi mi-ai
pozat excelent. Iti sunt foarte indatorat.
- Asta mi se datoreaza in intregime mie, a intervenit
Lordul Henry. Nu-i asa, domnule Gray?
Dorian nu i-a raspuns dar s-a apropiat cu indiferenta de
tablou si l-a privit din fata. Cand l-a vazut, s-a tras putin indarat si, pentru o clipa, obrajii i s-au imbujorat de placere.
In ochi i s-a ivit un licar de bucurie de parca se recunoscuse
pentru prima data in viata lui. A ramas locului nemiscat,
uluit, vag constient ca Hallward ii vorbea, fara sa inteleaga
insa ce-i spune. Sensul propriei sale frumuseti i s-a infatisat
brusc, ca o revelatie. Nu-l sesizase niciodata pana atunci. Complimentele cu care il coplesise Basil Hallward i se parusera
o exagerata si placuta manifestare a prieteniei. Le ascultase,
se amuzase, le uitase. Nu-l influentasera catusi de putin. Si aparuse Lordul Wotton, cu straniul lui panegiric al tineretii si
cumplitul avertisment legat de vremelnicia ei. Spusele lui il
afectasera si acum, in timp ce privea reflexul propriei sale
frumuseti, i-a revenit in minte intreaga realitate a descrierii
care i se oferise. Da, va veni o zi cand fata asta va fi ridata si
ofilita, ochii vor fi lipsiti de stralucire si de culoare, trupul
gratios se va flescai si se va deforma. Purpura o sa i se stinga
de pe buze, auriul parului o sa se faca nevazut. Viata care va
palpai in sufletul lui o sa-i naruie trupul. O sa arate oribil,
hidos, bolovanos.
In timp ce-i treceau toate acestea prin minte, un junghi
dureros l-a sfartecat ca un cutit, zgaltaind fibrele fine ale structurii lui. Albastrul ochilor s-a intunecat pana la culoarea
ametistului si o ceata de lacrimi i-a impaienjenit privirea.
Avea senzatia ca o mana rece ca gheata ii inclestase inima.
- Nu-ti place? a strigat in cele din urma Hallward, intrigat de tacerea baiatului, nestiind cum s-o interpreteze.
- Bineinteles ca ii place, l-a asigurat Lordul Henry. Cui
ar putea sa nu-i placa? E una din cele mai fantastice lucrari
de arta moderna. Ti-as da pe ea orice ai fi in stare sa ceri. Trebuie s-o am.
- Harry, nu-mi apartine mie.
- Dar cui ii apartine?
- Fireste ca lui Dorian, a raspuns pictorul.
- E foarte norocos.
- Cat e de dureros, a murmurat Dorian Gray continuand
sa-si fixeze portretul. Cat de dureros e gandul ca am sa imbatranesc, ca o sa ajung hidos si respingator. Si portretul
asta o sa ramana mereu tanar. Nu va arata niciodata mai batran decat in aceasta zi de iunie... Ah, daca s-ar putea sa se
petreaca invers! Daca s-ar putea ca eu sa raman mereu tanar
si portretul sa imbatraneasca! Pentru asa ceva... pentru asa
ceva... as da totul! Da, nu exista pe lume ceva ce n-as da!
Mi-as da si sufletul!
- Basil, nu cred ca te-ar atrage un asemenea aranjament,
a glumit Lordul Henry. Ar fi tare neplacut pentru opera ta.
- M-as impotrivi aprig, Harry.
Dorian Gray s-a intors si l-a privit pe Hallward.
- Cred lucrul asta, Basil. Tu iti iubesti arta mai mult decat
iti iubesti prietenii. Eu nu insemn pentru tine mai mult
decat o statueta de bronz verde. Cred ca nici macar atat.
Pictorul i-a aruncat o privire uimita. Cuvintele astea nu
pareau sa-i apartina lui Dorian Gray. Ce se intamplase? Parea furios. Fata ii ardea ca para focului.
- Da, a continuat baiatul, insemn pentru tine mai putin
decat statuia lui Hermes din fildes sau decat Faunul de argint.
Obiectele astea o sa-ti placa intotdeauna. Si eu cat o sa-ti mai
plac? Presupun ca pana o sa-mi apara primul rid. Acum stiu
ca, daca-ti pierzi infatisarea frumoasa, oricum ar fi ea, pierzi totul. Portretul tau m-a invatat lucrul asta. Lord Henry Wotton
are perfecta dreptate. Tineretea este singurul bun pretios de
pe lume. Cand o sa simt ca imbatranesc o sa ma omor.
Hallward a palit si l-a prins de mana.
- Dorian! Dorian! a strigat, nu mai vorbi in felul asta. Nu
am avut niciodata un prieten mai drag decat tine si nici nu
o sa am vreodata. Nu poti fi gelos pe niste obiecte materiale,
nu-i asa? - tu, care esti mai pretios decat oricare dintre ele.
- Sunt gelos pe orice lucru a carui frumusete nu moare.
Sunt gelos pe portretul pe care mi l-ai pictat. De ce sa poata
pastra el ceea ce eu voi pierde? Fiecare moment care zboara
ia ceva din mine si ii daruieste lui. Ah, daca s-ar putea sa fie
invers! Portretul sa imbatraneasca si eu sa raman mereu asa
cum sunt acum! De ce l-ai pictat? Intr-o buna zi o sa-si bata
joc de mine - o sa rada oribil de mine.
Ochii i s-au umplut de lacrimi amarnice, s-a smuls de langa portret si s-a trantit pe divan ingropandu-si fata in perne,
ca si cum s-ar fi inchinat.
- Harry, asta-i efectul tau, a comentat pictorul cu amaraciune.
Lordul Henry a ridicat din umeri.
- Asta-i adevaratul Dorian Gray, nimic altceva.
- Nu e asa.
- Daca nu e asa, atunci ce vina am eu?
- Trebuia sa pleci cand ti-am cerut eu.
- Am ramas cand mi-ai cerut tu, i-a replicat Lordul
Henry.
- Harry, nu pot sa ma cert cu cei mai buni doi prieteni
ai mei, dar voi doi m-ati facut sa urasc cea mai valoroasa
opera pe care am realizat-o vreodata, asa ca am s-o distrug.
Ce-i altceva decat o bucata de panza si niste vopsele? N-am
sa-i ingadui sa erodeze vietile noastre si sa le ruineze.
Dorian Gray si-a inaltat dintre perne capul auriu si, palid
la fata si cu ochii patati de lacrimi, l-a urmarit cum s-a dus
la masuta cu uneltele de pictura de sub fereastra inalta,
acoperita de o perdea. Ce cauta acolo? L-a vazut scotocind
printre maldarele de tuburi si de pensule uscate cautand
ceva anume. Da, cutitul lung, cu lama de otel foarte fina. In
cele din urma l-a gasit. Avea de gand sa sfasie panza.
Cu un suspin inabusit, tanarul a sarit de pe divan, s-a repezit la Hallward, i-a smuls cutitul din mana si l-a zvarlit in
celalalt capat al atelierului.
- Nu, Basil, nu! i-a strigat. Ar fi crima.
- Dorian, ma bucur ca, in sfarsit, apreciezi lucrarea mea,
i-a spus pictorul cu raceala, dupa ce si-a revenit din socul
surprizei. Nu credeam.

- S-o apreciez? Basil, dar sunt indragostit de ea. E parte
din mine. Simt lucrul asta.
- Ma rog, de indata ce te usuci, te lacuiesc, te inramez
si te expediez la tine acasa. Pe urma poti sa faci ce poftesti
cu tine insuti.
Dupa care a strabatut incaperea si a sunat sa se serveasca
ceaiul.
- O sa iei un ceai, Dorian. Si tu, Harry? Sau poate iti
repugna micile placeri simple?
- Ador micile placeri simple, a raspuns Lordul Henry.
Constituie ultimul refugiu in fata celor complexe. Dar nu-mi
plac asemenea scene decat la teatru. Ce absurzi sunteti
amandoi! Cine a spus oare ca omul e un animal rational? E
definitia cea mai precara. Omul e tot ce vrei, numai rational
nu. De fapt, ma bucur ca nu e, desi nu-mi place sa va vad
incaierandu-va pentru tabloul asta. Basil, mai bine mi l-ai da
mie. Baiatul asta prostut nu-l vrea, si eu il vreau din toata
inima.
- Basil, daca dai altcuiva tabloul asta n-am sa te iert niciodata! a strigat Dorian Gray. Si nu permit nimanui sa ma numeasca baiat prostut.
- Dorian, stii bine ca tabloul e al tau. Ti l-am daruit inainte de a fi fost creat.
- Si, domnule Gray, stii bine ca ai fost cam prostut si ca
nu ai nimic impotriva sa ti se aduca aminte ca esti inca
extrem de tanar.
- Azi-dimineata as fi avut multe impotriva, Lord Henry.
- Ah, azi-dimineata! Dar de atunci ai trait multe.
S-a auzit o bataie in usa si a aparut valetul cu o tava de
ceai incarcata, pe care a asezat-o pe o masuta japoneza. Au
urmat clinchete de cesti si de farfurioare si fasaitul unui ceainic de stil georgian. Un fecior a adus doua platouri de portelan in forma de glob. Dorian Gray a inceput sa toarne
ceaiul. Cei doi barbati se apropiara lenevos de masuta si apoi
examinara bunatatile de sub capace.
- Hai sa mergem diseara la un teatru, a propus Lordul
Henry. Trebuie sa fie ceva pe undeva. Am promis sa iau cina
la clubul White cu un vechi prieten, dar pot sa-i trimit o
telegrama ca m-am imbolnavit sau ca n-am putut veni din
pricina unui angajament pe care l-am luat ulterior. Cred ca
ar fi o scuza buna - contine surpriza candorii.
- Ah, ce bataie de cap cand trebuie sa imbraci tinuta de
seara! a bombanit Hallward. Si dupa ce te-ai imbracat, te simti
groaznic.
- Da, aproba Lordul Henry cu un aer visator, vestimentatia secolului al nouasprezecelea e detestabila. Atat de sumbra, de deprimanta. Pacatul e singurul element care da culoare
vietii moderne.
- Harry, n-ar trebui sa spui asemenea lucruri de fata cu
Dorian.
- De fata cu care Dorian? Cel care ne toarna ceai sau cel
din portret?
- Cu amandoi.
- Lord Henry, mi-ar face placere sa vin si eu cu dumneavoastra la teatru, i s-a adresat Dorian.
- Atunci vino, si vii si tu Basil, nu?
- Nu pot. As prefera sa nu vin. Am mult de lucru.
- Foarte bine, mergem doar noi doi, domnule Gray.
- Mi-ar placea la nebunie.
Pictorul si-a muscat buzele si s-a indreptat, cu ceasca in
mana, spre tablou.
- Eu raman aici cu adevaratul Dorian, a spus el cu o
voce trista.
- Crezi ca asta e adevaratul Dorian? a intrebat originalul
portretului, indreptandu-se spre el. Chiar asa sunt?
- Da, esti intr-adevar asa.

- E minunat, Basil.
- Cel putin in aparenta asa esti. Si portretul nu o sa se
schimbe niciodata, a oftat Hallward. Asta e ceva.
- Ce se mai agita lumea in legatura cu fidelitatea! a
exclamat Lordul Henry. Ce mai, chiar si in dragoste fidelitatea nu-i decat o chestiune de fiziologie. Nu are nici o legatura cu vointa noastra. Tinerii vor sa fie fideli, dar nu sunt,
batranii vor sa fie infideli, dar nu pot, asta-i tot ce se poate
spune.
- Dorian, nu te duce asta-seara la teatru, l-a rugat Hallward. Ramai aici si ia cina cu mine.
- Nu pot, Basil!
- De ce?
- Pentru ca i-am promis Lordului Henry Wotton ca
merg cu el.
- Nu o sa scazi in ochii lui daca n-ai sa-ti tii promisiunea.
El isi incalca toate promisiunile. Te conjur sa nu te duci.
Dorian Gray a ras si a clatinat din cap.
- Te implor.
Tanarul a sovait si l-a privit pe Lordul Henry, care ramasese langa masuta de ceai si-i urmarea cu un aer amuzat.
- Basil, trebuie sa ma duc, a repetat Dorian.
- Foarte bine, a spus Hallward, lasand ceasca din mana
pe tava. E tarziu si, cum trebuie sa te imbraci, nu mai pierde
timpul. La revedere, Harry. La revedere, Dorian. Treci sa ma
mai vezi. Vino maine.
- Neaparat.
- N-ai sa uiti?
- Bineinteles ca nu, a protestat Dorian.
- Si... Harry!
- Da, Basil?
- Adu-ti aminte ce ti-am cerut azi-dimineata in gradina.
- Am uitat.
- Am incredere in tine.
- As dori sa pot avea si eu incredere in mine, a raspuns
Lordul Henry razand. Vino, domnule Gray, trasura mea asteapta afara, asa incat te pot conduce pana la dumneata acasa.
La revedere, Basil. A fost o dupa-amiaza extrem de interesanta.
Cand s-a inchis usa in urma lor, pictorul s-a lasat pe o canapea. Fata lui avea o expresie indurerata.

Capitolul 3

A doua zi, pe la douasprezece si jumatate, Lordul Henry
Wotton a pornit din Curzon Street spre Albany, pentru a-i
face o vizita unchiului sau, Lordul Fermor, un burlac jovial,
cu maniere cam necioplite, pe care apropiatii il socoteau
egoist pentru ca nu profitau cu nimic de pe urma lui, dar pe
care societatea il considera generos, pentru ca oferea mese
celor care il amuzau. Tatal sau fusese ambasador la Madrid
pe vremea cand regina Isabella era tanara si, inca nimeni nu
auzise de Prim1; se retrasese din serviciul diplomatic in urma
unei capricioase indignari, pentru ca i se refuzase postul de
ambasador la Paris, pentru care se considera perfect indreptatit prin originea lui, indolenta lui, engleza corecta a
depeselor diplomatice precum si prin neobisnuita lui sete
de placeri. Fiul sau, care i-a fost secretar, a demisionat odata
cu seful sau, hotarare apreciata drept stupida la vremea respectiva si cateva luni mai tarziu, cand a mostenit drepturile
titlului, s-a dedicat studiului serios al marii arte a aristocratiei
de a nu face absolut nimic. Avea doua case spatioase in oras,
dar a preferat sa locuiasca in apartamente cu chirie, pentru
ca i se parea mai putin complicat, iar mesele le lua, de cele mai
multe ori, la club. S-a ocupat intr-o oarecare masura de minele
lui de carbuni din Midland, pretextand ca aceasta preocupare
pentru o industrie murdara ii ofera unui gentleman avantajul
de a putea sa faca foc de lemne in sobele lui. Din punct de
vedere politic era Tory, cu exceptia perioadelor cand Tory
erau la putere, si atunci ii injura ca sunt o banda de radicali.
Era un erou in ochii valetului sau care il teroriza si, la randul
lui, isi teroriza majoritatea cunoscutilor. Numai Anglia ar fi
putut produce asemenea specimen, dar el afirma intruna ca
tara se duce de rapa. Avea principii invechite si se puteau
spune multe in legatura cu prejudecatile lui.
Cand a intrat, Lordul Henry l-a gasit pe unchiul sau infasurat intr-o haina groasa de vanatoare, fumand trabuc si bombanind deasupra ziarului The Times.
- Buna, Harry, i s-a adresat batranul gentleman, ce vant
te aduce la ora asta matinala? Credeam ca voi, tinerii dandy,
nu va sculati inainte de ora doua si nu sunteti de vazut inainte
de ora cinci.
- Am venit din pura afectiune familiala, te asigur, unchiule George. Numai ca vreau sa obtin ceva de la dumneata.
- Bani, presupun, a raspuns Lordul Fermor, cu o mutra
seaca. Ma rog, stai jos si spune-mi despre ce-i vorba. Voi,
tinerii de azi, va imaginati ca banii inseamna totul.
- Da, a murmurat Lordul Henry, dichisindu-si butoniera
hainei, si cand imbatranim constatam ca intr-adevar asa stau
lucrurile. Dar eu nu vreau bani. Numai oamenii care isi platesc datoriile au nevoie de bani, unchiule George, or, eu nu
mi le platesc niciodata. Creditul constituie capitalul fiului
mai mic, si se traieste admirabil pe credit. Si apoi eu negociez
intotdeauna cu oamenii lui Dartmoor, care nu ma bat la
cap. Ce doresc eu de la dumneata sunt niste informatii, desigur, nu informatii utile, ci inutile.

- Ma rog, Harry, pot sa-ti spun tot ce se gaseste intr-un
English Blue Book1, desi in ziua de azi indivizii aia scriu o
sumedenie de prostii. Pe vremea cand lucram in diplomatie,
lucrurile aratau mult mai bine. Am auzit ca acum sunt alesi
pe baza de examen. La ce te poti astepta? Examenele, domnule, sunt pure formalitati de la cap la coada. Daca un om
e un gentleman, atunci stie tot ce trebuie, si, daca nu e un
gentleman, atunci tot ce stie ii dauneaza.
- Domnul Dorian Gray nu figureaza printre cei din
Blue Book, unchiule George, l-a informat indolent Lordul
Henry.
- Domnul Dorian Gray? Cine-i asta? a intrebat Lordul
Fermor inaltandu-si sprancenele stufoase, albe.
- Tocmai asta vreau sa aflu si eu, unchiule George. Intr-un
fel stiu cine e. Nepotul celui din urma Lord Kelso. Maica-sa
a fost o Devereux, Lady Margaret Devereux. Vreau sa-mi
vorbesti despre mama lui. Cum arata? Cu cine s-a maritat?
Dumneata ai cunoscut aproape toata lumea din vremea aceea,
asa ca probabil ai cunoscut-o si pe ea. Sunt foarte interesat
de domnul Dorian Gray. L-am cunoscut de curand.
- Nepotul lui Kelso? a repetat batranul domn. Desigur...
am cunoscut-o bine pe mama lui. Cred ca am fost la botezul
ei. Era o fata extraordinar de frumoasa, Margaret Devereux,
si i-a innebunit pe toti cand a fugit cu un tanar sarac lipit,
un nimeni, draga, un grad minor dintr-un regiment de artilerie, sau asa ceva. Da, imi amintesc totul de parca ar fi fost
ieri. Nenorocitul ala a fost omorat intr-un duel la Spa, la
cateva luni dupa nunta. Circula o poveste urata in legatura
cu asta. Se spune ca Kelso a angajat un golan de aventurier,
o bruta din Belgia, ca sa-l insulte pe ginerele lui in public 
l-a platit, domnule, l-a platit sa faca asta si tipul l-a spintecat
de parc-ar fi fost un porumbel. Intreaga poveste a fost musamalizata, dar, pe legea mea, multa vreme dupa aceea Kelso
n-a mai avut parteneri de masa la club. Mi s-a spus ca si-a adus
fiica indarat acasa si ea nu i-a mai vorbit niciodata. Da, a fost
o poveste urata. Fata a murit un an mai tarziu. Deci a avut
un fiu, da? Asta nu-mi mai aminteam. Cum e baiatul? Daca
seamana cu maica-sa trebuie sa fie o frumusete.
- E foarte frumos, a confirmat Lordul Henry.
- Sa speram ca o sa ajunga pe maini bune, a continuat
batranul. Probabil ca-l asteapta o mare avere daca Kelso a
facut ce se cuvenea sa faca. Si mama lui avea avere. Toate
proprietatile Selby i-au revenit prin bunicul ei. Bunicul asta
nu-l inghitea pe Kelso, il socotea un zgarie-branza. Si chiar
asta era. A venit la Madrid pe cand lucram eu acolo si, pe legea
mea, m-a facut de rusine. Regina imi cerea mereu sa-i povestesc despre nobilul englez care se targuia cu vizitiii pentru
pret. A fost o intreaga dandana la vremea aceea. O luna de
zile mi-a fost rusine sa ma arat la Curte. Sper sa se fi purtat
cu nepotul mai bine decat se purta cu birjarii.
- Nu stiu, a raspuns Lordul Henry. Banuiesc ca baiatul
o sa aiba o situatie frumoasa. Inca nu are varsta potrivita. Stiu
ca detine proprietatea Selby. El mi-a spus. Deci mama lui
era foarte frumoasa?
- Harry, Margaret Devereux era una dintre cele mai superbe creaturi pe care le-am vazut vreodata. N-am sa inteleg
niciodata de ce a facut ce a facut. Ar fi putut sa se marite cu
oricine ar fi dorit. Carlington era nebun dupa ea. Era o romantica. Toate femeile din familia asta erau romantice. Barbatii nu erau cine stie ce, pe cand femeile, pe legea mea, erau
o minune. Carlington a cazut in genunchi in fata ei. Chiar
el mi-a povestit. Si ea l-a luat peste picior, or, la vremea aceea
nu exista fata in Londra care sa nu fie moarta dupa el. Apropo,
Harry, pentru ca a venit vorba despre casatorii nepotrivite,
ce mai e si parascovenia aia de care mi-a vorbit taica-tau, ca
Dartmoor vrea sa se insoare cu o americanca? Englezoaicele
nu-s destul de bune pentru el?
- Azi e la moda sa te insori cu americance.
- Harry, eu pariez pe englezoaice in fata intregii omeniri,
a afirmat Lordul Fermor batand cu pumnul in masa.
- Americancele castiga pariul.
- Aud ca sunt cam schimbatoare, a mormait unchiul
lui.
- Nu suporta o logodna lunga, dar sunt colosale la
cursele cu obstacole. Si prind totul din zbor. Nu cred ca
Dartmoor sa aiba vreo sansa.
- Si din ce familie se trage? a mormait batranul gentleman. Are macar o familie?
Lordul Henry a clatinat din cap.
- Americancele se pricep sa-si ascunda parintii la fel de
bine cum se pricep englezoaicele sa-si ascunda trecutul, a
spus ridicandu-se sa plece.
- Presupun ca se ocupa cu ambalatul carnii de porc.
- Asa sper si eu, unchiule George, de dragul lui Dartmoor.
Am auzit ca in America ambalarea carnii de porc e profesia
cea mai rentabila, dupa politica.
- E frumusica?
- Se comporta ca si cum ar fi frumoasa. Majoritatea americancelor se comporta asa. Asta-i secretul farmecului lor.
- De ce oare nu pot americancele sa stea in tara lor? Sustin mereu ca e un paradis pentru femei.
- Asa si e. Si asta-i motivul pentru care, asemenea Evei,
fac tot ce pot ca sa-l paraseasca. La revedere, unchiule George,
ma tem ca daca mai stau o sa intarzii la pranz. Iti multumesc
ca mi-ai oferit informatiile pe care le cautam. Intotdeauna
tin sa aflu totul despre noii mei prieteni, si nimic despre cei
vechi.
- Unde iei pranzul, Harry?
- La matusa Agatha. M-am invitat singur, impreuna cu
domnul Gray, care e un nou protege al ei.
- Hm! Harry, spune-i matusii Agatha sa nu ma mai piseze
cu actiunile ei caritabile. Mi-e sila de ele. Femeia asta buna
isi inchipuie ca eu n-am altceva de facut decat sa completez
cecuri pentru toanele ei idioate.
- In regula, unchiule George, o sa-i transmit, dar nu cred
ca o sa aiba vreun efect. Filantropii sunt lipsiti de orice urma
de simt umanitar. Asta ii caracterizeaza.
Batranul gentleman a marait aprobator si si-a sunat valetul. Lordul Henry a trecut pe sub arcadele joase si a iesit in
Burlington Street, dupa care si-a schimbat directia, luand-o
spre Berkeley Square.
Asadar, aceasta era povestea originii lui Dorian Gray. Asa
schematic cum ii fusese expusa, ii facea totusi impresia unei
istorii ciudate, romantice, aproape moderne. O femeie frumoasa care renunta la tot pentru o pasiune nebuneasca. Cateva saptamani de salbatica fericire, curmate de o crima odioasa,
perversa. Luni intregi de agonie muta si apoi un copil nascut
din durere. Mama rapita de moarte, baiatul ramas prada
singuratatii si tiraniei unui batran lipsit de iubire. Da, un
fundal extrem de interesant. Il punea in valoare pe baiat, ii
dadea o aureola mai stralucitoare decat avea in realitate.
Indaratul trasaturilor lui admirabile exista un element tragic.
,,Lumile se zvarcolesc in chinuri pentru ca sa se poata naste
floricica cea mai modesta."1 Si cat de fermecator a fost tanarul
la dineul pe care el i l-a oferit cu o seara in urma, cu ochii lui
mirati si buzele intredeschise de o placere infricosata; statuse
in fata lui la club, si licarirea lumanarilor rosii ii intetea imbujorarea uluirii care i se asternuse pe chip. A-i vorbi lui
Dorian era ca si cum ai fi cantat pe o vioara minunata. Si
raspundea la fiecare atingere sau infiorare a arcusului... E
fascinant sa exerciti o influenta asupra cuiva. Nu se compara
cu nici o alta actiune. Sa-ti proiectezi sufletul intr-o gratioasa
forma straina, sa-l lasi sa zaboveasca un moment acolo, sa-ti
auzi propriile ganduri restituite ca un ecou, invaluite in muzica
pasiunii si a tineretii; sa transmiti altcuiva trairile tale launtrice, de parc-ar fi fost un fluid difuz sau un parfum straniu -
era o reala placere - poate cea mai satisfacatoare bucurie ramasa in aceasta epoca a noastra limitata si vulgara, o epoca
a placerilor grosiere, carnale si a nazuintelor grosier banale.
Era un specimen excelent, baiatul asta pe care il intalnise
printr-o curioasa intamplare in atelierul lui Basil, un baiat
care, in orice caz, ar putea fi modelat intr-un personaj aparte.
Poseda gratia si puritatea imaculata a adolescentei si frumusetea unei vechi marmure grecesti. Puteai face orice din el. Il
puteai preface intr-un titan sau intr-o jucarie. Ce pacat ca o
asemenea splendoare urma sa se altereze... Si Basil? Cat era
de interesant din punct de vedere psihologic! Noua lui maniera artistica, prospetimea felului de a privi viata, toate induse
atat de ciudat de prezenta abia vizibila a cuiva care nu era
constient de toate acestea; asemenea unui duh tacut din miezul
padurii intunecoase, care brusc se avanta nevazut peste plaiurile deschise, luand infatisare de driada, neinfricosata, stiind
ca in sufletul celui care o asteptase incoltise acea viziune miraculoasa in care ti se dezvaluie minunile lumii; simplele forme
si contururi ale lucrurilor se rafineaza si dobandesc un soi de
valoare simbolica de parca ar fi devenit contururile unor forme
desavarsite, ale caror umbre au capatat realitate; cat de straniu
era totul! I-a trecut prin gand ceva similar din istorie. Oare
nu Platon, acel artist al gandirii, a fost primul care a analizat-o?1
Oare nu Michelangelo Buonarotti a daltuit-o in marmurile
colorate ale versurilor unui sonet? Dar in secolul nostru era
bizar... Da, va incerca sa fie pentru Dorian Gray ceea ce
baiatul era, fara sa stie, pentru pictorul care modelase extraordinarul portret. O sa incerce sa-l domine - izbutise deja pe
jumatate. O sa-si insuseasca acel spirit fantastic al lui. Era fascinant acest vlastar al Iubirii si al Mortii.
Brusc, Lordul Henry s-a oprit si a privit casele din jur. Depasise cu o buna bucata de drum locuinta matusii lui si,
zambind in sinea sa, facu cale intoarsa. Cand a intrat in holul
cam intunecos, feciorul l-a anuntat ca lumea se asezase la masa.
I-a dat unui valet palaria si bastonul si a intrat in sufragerie.
- Ai intarziat, ca intotdeauna, Harry, l-a mustrat matusa
lui, clatinand din cap.
A indrugat pe loc o scuza, s-a asezat pe scaunul gol de
langa ea si a privit de jur imprejur sa vada cine erau mesenii.
Dorian s-a inclinat timid spre el din celalalt capat al mesei
si un val de bucuroasa roseata i-a navalit in obraji. In fata lui
era Ducesa de Harley, o doamna cu o fire admirabila, inclinata spre veselie, indragita de toti cei care o cunosteau, cladita
in ample proportii arhitecturale care, in cazul femeilor care
nu sunt ducese, sunt definite de catre istoricii contemporani
drept planturoase. Alaturi de ea, in dreapta, sedea Sir Thomas
Burdon, un parlamentar radical, care in viata publica isi urma
seful, si in viata particulara ii urmarea pe cei mai buni
bucatari, pranzind cu membrii Tory si declarandu-se de
acord cu liberalii, conform unei intelepte zicale. Locul din
stanga ei era ocupat de domnul Erskine de Treadley, un
gentleman varstnic, cu un considerabil farmec, cultivat, care
cazuse insa, din pacate, in proasta deprindere a tacerii, justificandu-se odata fata de Lady Agatha ca pana implinise treizeci de ani spusese tot ce avea de spus. Vecina lui de masa era
doamna Vandeleur, una dintre cele mai vechi prietene ale
matusii lui, o sfanta intre sfinte, dar atat de sleampata, incat
iti evoca o carte de rugaciuni prost legata. Din fericire pentru
el, vecinul doamnei era Lordul Faudel, o mediocritate inteligenta intre doua varste, cu un crestet golas ca un raport
ministerial al Camerei Comunelor; doamna discuta cu el in
felul acela intens si sincer care, observase candva Lordul
Henry, constituie o greseala de neiertat in care cad toti oamenii cumsecade si din care nimeni nu mai are scapare.
- Lord Henry, vorbeam despre bietul Dartmoor, i-a strigat ducesa, facandu-i, pe deasupra mesei, semne prietenoase
cu capul. Crezi ca o sa se casatoreasca, intr-adevar, cu tanara
aceea incantatoare?
- Cred ca ea a luat hotararea sa-l ia de barbat, ducesa.
- Ce ingrozitor! a exclamat Lady Agatha. Ar trebui sa
intervina cineva, zau asa.
- Am aflat dintr-o sursa sigura ca tatal ei tine in America
un magazin de galanterie, a rostit cu dispret Sir Thomas
Burdon.
- Unchiul meu sugera ca se ocupa cu ambalarea carnii
de porc, Sir Thomas.
- Galanterie! Ce inseamna galanterie in America? a intrebat ducesa, inaltandu-si mainile mari, ca sa-si exprime mirarea si accentuand verbul din fraza rostita.
- Proza americana, i-a raspuns Lordul Henry servindu-se
cu o bucata de carne de prepelita.
Ducesa parea nedumerita.
- Nu-i da atentie, draga mea, i-a soptit Lady Agatha. Niciodata nu crede nimic din ce spune.
- Cand a fost descoperita America, s-a declansat parlamentarul radical si a inceput sa insire o avalansa de date plicticoase. Asemenea tuturor celor care incearca sa epuizeze un
subiect, reusea sa-i epuizeze pe ascultatori. Ducesa a oftat si
si-a exercitat privilegiul ei de a intrerupe vorbitorul:
- As fi preferat sa nu fi fost descoperita deloc, a exclamat.
Zau asa, fetele noastre nu mai au azi nici o sansa. E o mare
nedreptate.
- La urma urmei e posibil ca America sa nu fi fost descoperita, a intervenit domnul Erskine. Eu unul as spune ca
a fost doar observata, detectata.
- O, dar i-am vazut pe unii dintre locuitorii ei, a afirmat
pe un ton vag ducesa. Trebuie sa recunosc ca majoritatea
sunt foarte aratosi. Si femeile se imbraca bine. Isi comanda
rochiile la Paris. As dori sa-mi pot permite si eu lucrul asta.
- Se spune ca atunci cand mor, americancele bune se
duc la Paris, a chicotit Sir Thomas, care avea un sifonier plin
de haine provenite de la Humour.
- Zau? Si americancele rele unde se duc cand mor? a intrebat ducesa.
- Se duc in America, a murmurat Lordul Henry.
Sir Thomas s-a incruntat.
- Mi-e teama ca nepotul dumneavoastra are unele prejudecati cu privire la aceasta mare tara, a afirmat el catre Lady
Agatha. Eu am strabatut-o toata in masini puse la dispozitie
de directori care, din punctul asta de vedere, sunt extrem de
politicosi. Va asigur ca a fost o vizita cat se poate de instructiva.
- Si ca sa fii instruit trebuie numaidecat sa vizitezi Chicago? a intrebat domnul Erskine pe un ton plangaret. Nu ma
simt in stare de o asemenea calatorie.
Sir Thomas a facut un gest cu mana.
- Domnul Erskine de Treadley are intreg mapamondul
in biblioteca lui. Noi, oamenii practici, preferam sa vedem
lucrurile, nu sa citim despre ele. Americanii sunt un popor
extrem de interesant. Oameni absolut rationali. Cred ca
asta-i caracteristica lor distinctiva. Da, domnule Erskine,
sunt oameni rationali. Te asigur ca nu urmaresc cai verzi pe
pereti.
- Ce oroare! a exclamat Lordul Henry. Pot suporta forta
bruta, dar ratiunea bruta e insuportabila. Exista ceva nedrept
in folosirea ei. O lovitura sub centura data intelectului.
- Nu te inteleg, i-a spus Sir Thomas, inrosindu-se.
- Ba eu te inteleg, Lord Henry, a murmurat domnul
Erskine zambind.
- Paradoxurile sunt bune in felul lor... a adaugat baronetul.
- A fost un paradox? s-a mirat domnul Erskine. Nu cred,
sau poate ca a fost. Ma rog, paradoxurile sunt calea adevarului. Ca sa testezi Realitatea trebuie s-o vezi facand echilibristica pe sarma. Numai cand Adevarurile fac acrobatii le poti
judeca.
- Vai de mine, s-a plans Lady Agatha. Ce probleme mai
dezbateti voi, barbatii! Niciodata n-o sa pot intelege ce discutati. Harry, sunt supatata pe tine. De ce incerci sa-l convingi pe dragutul domn Dorian Gray sa renunte la actiunile
din East End? Te asigur ca e de nepretuit. Oamenilor le-ar
fi placut sa-l auda cantand.
- Pentru ca vreau sa cante pentru mine, i-a replicat Lordul Henry zambind si, indreptandu-si privirea spre celalalt
capat al mesei, a primit drept raspuns o privire luminoasa.
- Dar oamenii din Whitechapel sunt atat de nefericiti!
a staruit Lady Agatha.
- Sunt gata sa deplang orice in afara de suferinta, a raspuns Lordul Henry ridicand din umeri. Nu o pot compatimi.
E prea urata, prea odioasa, prea deprimanta. Simpatia asta
moderna fata de durere are o nota extrem de morbida. Poti
avea simpatii pentru culoare, pentru frumos, pentru dragostea de viata. Cu cat vorbesti mai putin despre suferintele
vietii, cu atat mai bine.
- Totusi East End constituie o problema foarte importanta, a observat Sir Thomas, dand din cap cu gravitate.
- Asa e, a aprobat tanarul lord. Reprezinta problema
sclaviei si noi incercam s-o rezolvam amuzandu-i pe sclavi.
Politicianul i-a aruncat o privire scrutatoare.
- Si ce schimbare propui? l-a intrebat.
Lordul Henry a ras.
- Nu doresc nici o schimbare in Anglia, decat doar in
ce priveste clima. Eu ma multumesc cu contemplatia filozofica. Dar cum secolul al nouasprezecelea a falimentat
printr-o suprairosire de simpatie, as sugera sa apelam la
stiinta ca sa indrepte lucrurile. Avantajul sentimentalismului
consta in faptul ca ne deruteaza, iar avantajul stiintei consta
in lipsa ei de sentimentalism.
- Dar avem niste grave responsabilitati, s-a aventurat si
doamna Vandeleur sa spuna cu timiditate.
- Extrem de grave, a intarit si Lady Agatha.
Lordul Henry i s-a adresat domnului Erskine:
- Omenirea se ia prea mult in serios. Asta-i pacatul originar al umanitatii. Daca omul cavernelor s-ar fi priceput sa
rada, fata istoriei ar fi fost cu totul alta.
- Esti un om foarte reconfortant, a murmurat ducesa. De
cate ori veneam la scumpa dumitale matusa aveam un
sentiment de culpabilitate din pricina ca nu ma intereseaza
deloc problemele din East End. Pe viitor o sa fiu in stare sa
o privesc in ochi fara sa rosesc.
- Ducesa, un val de roseata e cat se poate de atragator, a
remarcat Lordul Henry.
- Numai la tinerete. Daca o femeie batrana ca mine roseste e semn rau. Ah, Lord Henry, as dori sa-mi poti spune
ce trebuie sa fac ca sa devin din nou tanara.
Lordul a ramas o clipa pe ganduri.
- Va puteti aduce aminte de o greseala mare pe care ati
savarsit-o in tinerete? a intrebat-o privind-o pe deasupra
mesei.
- Ma tem ca-mi amintesc de mai multe greseli.
- Atunci savarsiti-le din nou, a sfatuit-o el cu gravitate.
Ca sa-ti redobandesti tineretea, nu trebuie decat sa repeti
nebuniile ei.
- Ce teorie delicioasa, a exclamat ducesa. Trebuie s-o
pun in practica.
- E o teorie periculoasa, a comentat Sir Thomas cu buzele stranse.
Lady Agatha a clatinat din cap, dar nu s-a putut abtine
sa nu se simta amuzata. Domnul Erskine asculta.
- Da, a continuat lordul, asta-i unul dintre marile secrete ale vietii. Azi, cei mai multi oameni mor din pricina
unui soi de bun-simt smerit si descopera numai cand e prea
tarziu ca singurele lucruri pe care nu le regreti niciodata sunt
greselile pe care le-ai comis.
Rasete de jur imprejurul mesei.
Se juca ametitor cu ideea, o sustinea cu demnitate, o
lansa in vazduh si o metamorforza; o lasa sa-i scape si o recapta; o facea sa radieze de fantezie, o inaripa cu paradoxuri.
Pe masura ce continua, elogiul nebuniei se avanta in filozofie,
si insasi Filozofia intinerea si, prinzand muzica dementa a
placerii, imbracand, asa cum ne-am putea-o imagina, tunica
patata de vin si cununa de vita, dantuia ca o bacanta peste
colinele vietii, si il zeflemisea pe greoiul Silenus1 pentru ca
se mentinea treaz. Faptele tasneau ca niste vietati de padure
speriate. Picioarele-i albe calcau si striveau in uriasa storcatoare unde salasluieste inteleptul Omar2 pana cand seva
involburata a strugurilor ii scalda gleznele goale in valuri de
clabuci purpurii sau se revarsa ca o spuma rosie peste marginile negre, stropite, tesite ale vanei. A dat glas unei extraor1 Dezmatatul si trandavul parinte al lui Bacchus.
dinare improvizatii. Simtea ca ochii lui Dorian Gray erau
fixati asupra lui si gandul ca printre ascultatorii sai se gasea
cineva pe care tinea sa-l farmece ii inflacara spiritul si-i aprindea imaginatia. Era sclipitor, fantastic, iresponsabil. Auditorii
erau vrajiti si radeau urmarindu-i suflul torential. Dorian
Gray nu si-a desprins o clipa privirea de la el si-l asculta prins
in mreje, in timp ce zambetele se fugareau unul pe celalalt
pe buzele lui si uluirea ii intuneca albastrul ochilor.
In cele din urma, Realitatea, invesmantata in livreaua
acelor timpuri, si-a facut aparitia in incapere sub chipul unui
slujitor care a anuntat-o pe ducesa ca o asteapta trasura.
Doamna si-a framantat mainile simuland disperarea.
- Ce suparator! a strigat. Sunt nevoita sa plec. Trebuie
sa-l iau pe sotul meu de la club si sa-l duc la o intrunire absurda de la Willis's Rooms pe care o prezideaza. Daca intarzii
o sa se infurie si cand port boneta asta nu pot face fata unei
scene. E prea fragila. Un cuvant dur ar pleosti-o. Da, trebuie
sa plec, draga Agatha. La revedere, Lord Henry, esti incantator si teribil de demoralizant. Trebuie sa vii intr-o seara sa
iei cina cu noi. Marti? Esti liber marti?
- De dragul dumneavoastra, ducesa, as renunta la orice
alta invitatie, i-a raspuns Lordul Henry, inclinandu-se.
- Ah! Foarte frumos si foarte nedrept din partea dumitale,
asa incat vino! a raspuns ducesa si a iesit din camera urmata
de Agatha si de celelalte doamne.
Cand Lordul Henry si-a reluat locul, domnul Erskine s-a
mutat pe un scaun langa el si si-a lasat mana pe bratul lui.
- Vorbesti ca la carte, i-a declarat. De ce nu scrii o carte?
- Sunt prea indragostit de lectura cartilor pentru a dori
sa le scriu, domnule Erskine. Mi-ar placea sa scriu un roman,
un roman la fel de frumos si de ireal ca un covor persan. Dar
in Anglia nu gasesti public amator de literatura, un public
care sa citeasca altceva decat ziare, manuale de incepatori si
enciclopedii. Dintre toate popoarele lumii, englezii gusta cel
mai putin frumusetea literaturii.
- Cred ca ai dreptate, a raspuns domnul Erskine. Si eu
am avut pe vremuri ambitii literare, dar le-am parasit de
mult. Si acum, dragul meu tanar prieten, daca-mi dai voie
sa te numesc asa, pot sa te intreb daca intr-adevar crezi tot
ce ne-ai spus in timpul pranzului?
- Am uitat ce-am spus. A fost chiar atat de ingrozitor?
- Absolut. Si daca pateste ceva draga noastra ducesa,
dumneata o sa porti toata raspunderea. Dar mi-ar placea sa
discut cu dumneata despre viata. Eu m-am nascut intr-o
generatie de oameni plicticosi. Candva, cand ai sa te saturi
de Londra, vino la Treadley si expune-mi teoriile dumitale
despre filozofia placerii, in fata unui admirabil vin de Burgundia al carui fericit posesor sunt.
- As fi incantat. O vizita la Treadley e un mare privilegiu.
Inseamna o gazda perfecta si o biblioteca perfecta.
- Pe care prezenta dumitale o sa le completeze, a raspuns
batranul gentleman cu o plecaciune amabila. Si acum trebuie
sa-mi iau ramas-bun de la admirabila dumitale matusa. Trebuie sa ma duc la Athenaeum1. E ora la care tragem un pui
de somn acolo.
- Chiar toti, domnule Erskine?
- Patruzeci dintre noi, in patruzeci de fotolii. Ne antrenam in vederea infiintarii unei Academii Engleze de Litere.
Lordul Henry a ras si s-a ridicat.
- Eu o sa ma duc in Park, a spus.
Cand dadea sa iasa pe usa, Dorian Gray i-a atins bratul.
- Imi ingaduiti sa vin si eu cu dumneavoastra? a murmurat.
- Dar parca i-ai promis lui Basil Hallward ca treci azi pe
la el.
- Prefer sa va insotesc pe dumneavoastra. Ingaduiti-mi.
Si trebuie sa-mi fagaduiti ca veti vorbi tot timpul. Nimeni
nu vorbeste atat de minunat ca dumneavoastra.
- Ah, pentru ziua de azi am vorbit destul, a raspuns Lordul Henry zambind. Acum nu doresc decat sa privesc viata.
Daca doresti, poti sa vii cu mine s-o privesti si dumneata.

Capitolul 4

O luna mai tarziu, intr-o dupa-amiaza, Dorian Gray
statea tolanit intr-un fotoliu luxos in mica biblioteca din
locuinta Lordului Henry din Mayfair. In felul ei, era o
incapere foarte placuta, cu lambriuri din lemn de stejar masliniu, frize galbui, un tavan ornamentat cu stucaturi, un
covor plusat caramiziu, presarat cu carpete persane tivite cu
franjuri lungi de matase. Pe o masuta din lemn de santal
trona o statueta de Clodion1 alaturi de un exemplar din Les
Cent Nouvelles 2 legat de Clovis Eve pentru Margareta de
Valois si impodobit cu margaretele aurii pe care regina le alesese sa-i fie emblema.
Pe polita caminului se insirau cateva vaze de portelan albastru cu lalele viu colorate si prin ochiurile ferestrelor plumbuite se filtra lumina de culoarea caisei a unei dupa-amieze
de vara londoneze.
Lordul Henry nu venise inca. Intarzia intotdeauna din
principiu, teoria lui fiind ca punctualitatea iti fura din timp.
Asa incat tanarul era cam posomorat, in timp ce rasfoia distrat
paginile unei editii elaborat ilustrate din Manon Lescaut, pe
care o gasise pe un raft. Tic-tacul monoton al unui ceasornic
Louis Quatorze il irita. De vreo doua ori fusese pe cale sa plece.
In cele din urma s-a auzit un pas si usa s-a deschis.
- Ce mult ai intarziat, Harry, a ingaimat.
- Ma tem ca nu e Harry, domnule Gray, i-a raspuns o
voce ascutita.
Dorian a intors capul si a sarit in picioare.
- Scuzati-ma, am crezut...
- Ai crezut ca e sotul meu, si e doar sotia sa. Da-mi voie
sa ma prezint. Pe dumneata te cunosc foarte bine din fotografii. Cred ca sotul meu are vreo saptesprezece.
- Nu chiar saptesprezece, Lady Henry.
- Atunci optsprezece. Si te-am vazut cu el aseara la opera.
A ras nervos si a continuat sa-i vorbeasca si sa-l masoare
cu ochii ei de culoarea florii de nu-ma-uita. Era o femeie
ciudata, care-ti dadea impresia ca rochiile ei fusesera croite
la furie si purtate pe furtuna. De obicei era indragostita de
cate cineva si, cum pasiunile ei nu erau niciodata impartasite,
isi pastrase iluziile intacte. Se straduia sa para pitoreasca, dar
nu reusea decat sa arate dezordonata. Se numea Victoria si
era bisericoasa.
- Intr-adevar, Lady Henry, am fost la Lohengrin.
- Da, la dragul de Lohengrin. Imi place Wagner mai mult
decat orice alt compozitor, pentru ca e atat de zgomotos
incat poti vorbi fara sa te auda altii. Ceea ce e un mare avantaj. Nu gasesti, domnule Gray?
Acelasi ras sacadat a izbucnit de pe buzele ei subtiri, iar
degetele au inceput sa i se joace cu un coupe-papier cu maner
de os.
Dorian a zambit si a clatinat din cap.
- Cred ca nu sunt de aceeasi parere, Lady Henry. Eu
cand ascult muzica nu vorbesc niciodata - cel putin cand e
muzica buna. Cand e o muzica proasta, avem datoria sa o inecam in conversatie.
- Ah! Asta-i una din ideile lui Harry, nu-i asa, domnule
Gray? Intotdeauna aud ideile lui Harry de la prietenii lui. E
singurul mod in care le pot cunoaste si eu. Dar nu trebuie
sa crezi ca nu-mi place muzica buna. O ador, dar ma si tem
de ea. Ma face sa devin prea romantica. Am venerat cativa
pianisti, uneori cate doi odata, asa-mi spune Harry. Nu stiu
ce gasesc la ei. Poate pentru ca sunt straini. Toti sunt straini,
nu-i asa? Chiar si cei nascuti in Anglia devin, dupa un timp,
straini, nu-i asa? E atat de inteligent din partea lor si e un mare
compliment adus artei. Devine cosmopolita, nu-i asa? Dumneata n-ai participat niciodata la seratele mele, nu-i asa, domnule Gray? Trebuie sa vii. Nu pot sa-mi permit orhidee, dar
cand e vorba de straini nu crut nici un ban. Dau o nota atat
de pitoreasca saloanelor. Uite c-a sosit Harry. Harry, venisem
sa te caut ca sa te intreb ceva - am uitat ce - si am dat peste
domnul Gray. Am purtat o discutie foarte placuta despre
muzica. Avem aceleasi pareri. Ba nu, cred ca avem pareri
diferite. Dar a fost foarte amabil. Ma bucur ca l-am cunoscut.
- Sunt foarte bucuros, dragostea mea, absolut incantat,
a raspuns Lordul Henry, inaltandu-si sprancenele negre in
forma de semiluna si privindu-i pe amandoi cu un suras amuzat. Scuza-ma ca am intarziat, Dorian. Am fost in Wardour
Street sa vad o bucata de brocart vechi, si a trebuit sa ma targuiesc ore intregi ca s-o iau. Oamenii de azi cunosc preturile
tuturor lucrurilor, dar nu cunosc valoarea lor.
- Cred ca trebuie sa plec, a exclamat Lady Henry stirbind,
cu rasul ei brusc si prostesc, tacerea stanjenita care se lasase
intre ei. I-am promis ducesei sa facem o plimbare cu trasura.
La revedere, domnule Gray, la revedere, Harry. Banuiesc ca
iei masa in oras. Si eu la fel. Poate ca o sa ne vedem la Lady
Thornbury.
- Cred ca da, draga mea, i-a raspuns Lordul Henry inchizand usa dupa ea, cand, asemenea unei pasari-paradis care a
zacut toata noaptea in ploaie, a zbughit-o din camera, lasand
in urma-i o dara de parfum de iasomie. Apoi si-a aprins o
tigara si s-a intins pe canapea.
- Dorian, sa nu te insori niciodata cu o femeie cu par de
culoarea paiului, a comentat, dupa cateva fumuri.
- De ce, Harry?
- Pentru ca sunt prea sentimentale.
- Dar mie imi plac oamenii sentimentali.
- Sa nu te casatoresti deloc, Dorian. Barbatii se casatoresc
din oboseala, femeile din curiozitate. Si unii, si ceilalti sunt
dezamagiti.
- Harry, eu nu cred ca o sa ma casatoresc vreodata. Sunt
prea indragostit. Asta-i unul din aforismele tale. Il pun in
practica, asa cum procedez cu tot ce spui tu.
- Si de cine esti indragostit? a intrebat Lordul Henry
dupa o pauza.
- De o actrita, a raspuns Dorian rosind.
Lordul Henry a inaltat din umeri.
- Asta-i un debut foarte banal.
- Harry, n-ai vorbi asa daca ai cunoaste-o.
- Cine e?
- Se numeste Sibyl Vane.
- N-am auzit in viata mea de ea.
- Nimeni n-a auzit. Dar intr-o buna zi lumea o sa auda.
E un geniu.
- Dragul meu baiat, nici o femeie nu e un geniu. Femeile
sunt un sex decorativ. Nu au nimic de spus, dar o spun cu farmec. Femeile reprezinta triumful materiei asupra spiritului,
asa cum barbatii reprezinta triumful spiritului asupra moralei.
- Harry, cum poti sa...?
- Dragul meu Dorian, asta-i adevarul. Eu studiez femeile,
asa incat sunt in cunostinta de cauza. Nu-i un subiect atat de
complex cum imi imaginasem eu. Am constatat ca pana la
urma exista doua categorii de femei: cele fade si cele pline
de culoare. Femeile fade sunt foarte utile. Daca vrei sa ai
faima de respectabilitate, n-ai decat sa le scoti la cina. Cealalta
categorie e foarte atragatoare. Totusi savarsesc o greseala. Se
fardeaza incercand sa para mai tinere. Bunicile noastre se
fardau pentru a incerca sa vorbeasca stralucit. Rouge si esprit1
mergeau mana in mana. Toate astea au luat sfarsit acum.
Atata timp cat poate arata mai tanara cu zece ani decat fiica
ei, o femeie e perfect satisfacuta. In ceea ce priveste conversatia, in toata Londra exista doar cinci femei cu care merita
sa discuti, si doua dintre acestea nu pot fi acceptate intr-o
societate decenta. Oricum, povesteste-mi despre geniul tau.
De cand o cunosti?
- De trei saptamani.
- Si unde ai dat de ea?
- Am sa-ti spun, Harry, dar nu trebuie sa fii ostil. Toate
astea nu s-ar fi intamplat daca nu te-as fi cunoscut pe tine.
Tu mi-ai insuflat curiozitatea de a afla totul despre viata. Si
zile intregi dupa ce te-am cunoscut simteam ca-mi zvacneste ceva in vene. In timp ce hoinaream prin Park sau prin
Piccadilly, ii masuram pe cei care treceau pe langa mine si
ma intrebam cu o curiozitate nebuneasca ce fel de viata or
fi ducand. Unii dintre ei m-au fascinat. Altii m-au ingrozit.
Respiram in aer o dulce otrava. Mi s-a starnit pasiunea de a
cunoaste senzatii... Ma rog, intr-o seara pe la orele sapte, am
hotarat sa ies in oras in cautarea unei aventuri. Simteam ca
aceasta Londra cenusie, mohorata, cu miriadele ei de locuitori, cu sordizii ei pacatosi si splendidele ei pacate, cum te-ai
exprimat tu odata, trebuie sa-mi rezerve si mie ceva. Imi
imaginam o mie de lucruri. Si insasi primejdia imi dadea o
infiorare placuta. Mi-am adus aminte ce mi-ai spus tu in
acea seara minunata cand am luat pentru prima oara cina
impreuna, anume ca adevarata taina a vietii consta in cautarea frumosului. Nu stiu ce asteptam, dar m-am pomenit ratacind in partea de est si curand m-am incalcit intr-un labirint
de stradute posomorate, cu scuaruri negre, vaduvite de iarba.
Pe la vreo opt si jumatate, am trecut pe langa un teatru meschin, absurd, cu lumini de gaz orbitoare si cu afise tipatoare,
vulgare. Un evreu hidos, imbracat cu cea mai trasnita jacheta
pe care am vazut-o vreodata, statea infipt la intrare, fumand
un trabuc scarbos. Avea carlionti soiosi si un diamant enorm
scanteia in centrul unei camasi murdare. ,,Doriti o loja, domnul meu?" mi s-a adresat cand m-a vazut, si si-a scos palaria
cu un gest de slugarnicie crasa. Dar, Harry, avea totusi ceva
care ma amuza. Era un monstru perfect. Stiu ca ai sa razi de
mine, dar am intrat si am platit o guinee pentru loja de langa
scena. Nici in momentul de fata nu-mi dau seama de ce am
facut-o, dar daca n-as fi facut-o - dragul meu Harry, daca
n-as fi facut-o - as fi ratat cea mai romantica poveste din
viata mea. Vad ca razi. Oribil din partea ta.
- Nu rad, Dorian, cel putin nu rad de tine. Dar n-ar
trebui s-o numesti cea mai romantica poveste din viata ta. E
doar prima poveste romantica din viata ta. Vei fi mereu iubit
si tu ai sa fii intotdeauna indragostit de dragoste. O grande
passion e privilegiul celor care n-au nimic de facut. Este unica utilitate a claselor trandave dintr-o tara. Nu te teme. Ti
se mai rezerva inca numeroase surprize placute. Asta-i abia
inceputul.
- Ma crezi asa de superficial? a strigat Dorian Gray iritat.
- Nu, cred ca esti o fire profunda.
- Ce vrei sa spui?
- Dragul meu baiat, oamenii care iubesc o singura data
in viata sunt adevaratii superficiali. Ceea ce ei considera loialitate, fidelitate, eu consider un soi de letargie rutiniera
sau lipsa de imaginatie. Fidelitatea inseamna pentru viata
emotionala ceea ce inseamna uniformitatea pentru viata
intelectuala - pur si simplu o marturisire a esecului. Fidelitate! Intr-o buna zi va trebui sa analizez si notiunea asta. Contine si o pasiune a posesivitatii. Ne-am descotorosi de multe
posesiuni daca nu ne-am teme ca s-ar putea sa vina altii sa
ni le ia. Dar nu vreau sa te intrerup. Spune mai departe.
- Ei bine, m-am trezit intr-o mica loja particulara, infecta,
cu o draperie vulgara care ma privea parca in fata. M-am
uitat pe dupa draperie si am examinat sala. O incapere de
prost gust, incarcata de cupidoni si de cornuri ale abundentei, ca un tort de nunta de mana a treia. Galeria si parterul
erau pline, dar cele doua randuri de staluri ponosite erau
goale si, in ceea ce presupun ca ei numesc balconul intai, abia
daca se zarea vreun spectator. Femeile se desfatau cu portocale si bere de ghimbir si se consumau din abundenta nuci.
- Trebuie sa fi fost ca in zilele de inflorire ale teatrului
britanic.
- Asa imi inchipui si eu, era un aspect foarte demoralizant. Incepusem sa ma intreb ce dracu' sa fac, cand mi-au
cazut ochii pe program. Ce crezi ca se juca, Harry?
- Probabil Baietandrul idiot sau Natang, dar nevinovat.1
Parintilor nostri cred ca le placea genul asta de piese. Cu
cat inaintez in viata, Dorian, cu atat mai mult imi dau seama
ca ceea ce era bun pentru parintii nostri nu mai e destul de
bun pentru noi. In arta, ca si in politica, les grand-peres ont
toujours tort 2.
- Totusi, Harry, piesa care se juca era buna si pentru
noi. Romeo si Julieta. Trebuie sa-ti marturisesc ca ma indigna
gandul de a vedea Shakespeare intr-o asemenea groapa nenorocita. Totusi, intr-un anumit fel, eram curios. Am hotarat
sa raman macar la primul act. Aveau si o orchestra groaznica,
dirijata de un israelit tanar care sedea la un pian dezacordat,
ceea ce aproape ca m-a facut sa plec, cand s-a ridicat cortina
si a inceput piesa. Romeo era un tip solid, intre doua varste,
cu sprancene vopsite, o voce sparta, declamatoare si un corp
ca un butoi de bere. Mercutio era de acelasi calibru. Rolul
era interpretat de un comediant de mana a doua, care introducea in text bancuri proprii si cocheta cu sala. Amandoi erau
la fel de grotesti ca si decorul care parea ca fusese adus dintr-o
ghereta de la tara. Dar Julieta! Harry, imagineaza-ti o fata,
care sa tot fi avut vreo saptesprezece ani, cu o fata ca o floare,
un capsor grecesc, parul castaniu inchis impletit si incolacit
peste urechi, ochi ca doua fantani de pasiune violeta, buze
ca petalele de trandafir. Era fiinta cea mai frumoasa pe care
am vazut-o in viata mea. Mi-ai spus odata ca patosul te lasa
rece, dar ca frumosul, frumosul in sine, iti umple ochii de
lacrimi. Harry, iti spun sincer, abia puteam sa o vad pe fata
din cauza lacrimilor care-mi impaienjenisera ochii. Si glasul
ei! N-am auzit in viata mea asemenea glas. La inceput era
foarte jos, cu inflexiuni adanci, invaluitoare, care iti picurau
una cate una in ureche. Pe urma vocea a devenit ceva mai
puternica si suna ca un flaut sau ca un oboi auzit din departare. In scena gradinii, ii vibra in glas extazul unduios din zori,
cand canta privighetorile. Au existat momente cand ii rasuna
in glas pasiunea tulburatoare a viorilor. Stii bine cat te poate
rascoli un glas. Glasul tau si cel al lui Sibyl Vane nu voi putea
sa le uit niciodata. Cand inchid ochii le aud si fiecare din ele
imi spune altceva. Si nu stiu pe care sa-l urmez. De ce sa nu
o iubesc? Harry, o iubesc. Inseamna totul in viata mea. Seara
de seara ma duc sa o vad jucand. Intr-o seara e Rosalinda1
si in a doua seara e Imogen.2 Am vazut-o murind in tenebrele
unui mormant italienesc, sorbind otrava de pe buzele iubitului ei. Am vazut-o hoinarind prin padurile din Arden,
deghizata intr-un baiat dragalas cu pantaloni, vesta si o
palariuta nostima. Si-a pierdut si mintile si s-a infatisat unui
rege vinovat, pe care l-a facut sa se caiasca si sa simta gustul
ierburilor amare. A fost nevinovata, dar degetele negre ale
geloziei i-au frant gatul ca un lujer. Am vazut-o in toate epocile si in toate costumele. Femeile obisnuite nu-ti starnesc
niciodata imaginatia. Sunt limitate la vremurile lor. Nici o
vraja nu le transfigureaza. Le cunosti gandurile asa cum le
cunosti bonetele. Le poti ghici cu usurinta. Nu au pic de
mister. Dimineata se plimba cu trasura in Park, si dupa-amiezile trancanesc la ceai. Au surasuri stereotipe si maniere la
moda. Sunt de-a dreptul transparente. Dar o actrita! Cat de
deosebita poate fi o actrita! Harry! De ce nu mi-ai spus ca
singurul lucru vrednic de iubit e o actrita?
- Pentru ca eu am iubit prea multe, Dorian.
- A, da, fapturile alea oribile cu parul vopsit si fete fardate.
- Nu desconsidera parul vopsit si fetele fardate. Uneori
sunt asociate cu un farmec extraordinar, i-a raspuns Lordul
Henry.
- Acum imi pare rau ca ti-am povestit despre Sibyl Vane.
- N-ai fi putut sa nu-mi povestesti, Dorian. Cat ai sa
traiesti ai sa-mi povestesti tot ce faci.
- Da, Harry, cred ca asa e. Nu ma pot impiedica sa nu-ti
povestesc totul. Ai o ciudata influenta asupra mea. Daca o
sa comit vreodata o crima, o sa vin la tine si o sa-ti marturisesc. Tu ai sa ma intelegi.
- Oamenii ca tine - inflexibilele raze de soare ale vietii -
nu comit crime, Dorian. Totusi iti multumesc pentru compliment. Si acum spune-mi - fii dragut si da-mi chibriturile
de pe masa, multumesc - care sunt relatiile tale actuale cu
Sibyl Vane?
Dorian Gray a sarit in picioare, cu obrajii aprinsi si ochii
scanteietori.
- Harry! Sibyl Vane e sacra!
- Dorian, numai lucrurile sacre merita sa fie atinse, a
replicat Lordul Henry cu o stranie unda de patos in glas.
Dar de ce te superi? Presupun ca intr-o zi o sa fie a ta. Cand
esti indragostit incepi intotdeauna prin a te amagi singur si
sfarsesti intotdeauna prin a-i amagi pe ceilalti. Asta-i ceea ce
lumea numeste poveste romantica de dragoste. Oricum, cred
ca v-ati cunoscut.
- Desigur ca o cunosc. In prima seara cand am fost la teatru, evreul acela batran si respingator a venit in loja mea dupa
spectacol si s-a oferit sa ma conduca in culise, sa ma prezinte.
M-am infuriat si i-am spus ca Julieta murise cu sute de ani in
urma si ca trupul ei zace intr-un mormant de marmura la
Verona. Dupa felul uluit in care s-a uitat la mine, banuiesc ca
si-a inchipuit ca am baut prea multa sampanie, sau asa ceva.
- Nu ma mir.
- Pe urma m-a intrebat daca scriu la vreun ziar. I-am raspuns ca nici macar nu citesc ziare. La auzul acestui lucru a
parut extrem de dezamagit, mi-a marturisit ca toti criticii dramatici s-au unit intr-o conspiratie impotriva lui si ca fiecare
dintre ei putea fi cumparat.
- Nu m-ar surprinde sa aiba dreptate. Pe de alta parte, judecand dupa cum arata, majoritatea pot fi cumparati la preturi foarte ieftine.
- Ma rog, se pare ca depasesc mijloacele lui financiare,
a raspuns Dorian. In orice caz, cum luminile se stingeau in
teatru, a trebuit sa plec. A insistat sa-mi ofere niste trabucuri
pe care le recomanda cu caldura, dar am refuzat. A doua seara,
fireste, m-am infatisat la teatru. Cand m-a vazut, mi-a facut
o plecaciune adanca si mi-a declarat ca sunt un generos patron
al artei. Era o bruta respingatoare, dar animat de o extraordinara
pasiune pentru Shakespeare. Mi-a povestit odata, cu un aer
de mandrie, ca cele cinci falimente prin care a trecut au fost
cauzate in intregime de ,,Bard", cum staruia sa-l numeasca.
I se parea ca poarta un titlu de distinctie.
- Si e o distinctie, dragul meu Dorian, o mare distinctie.
Majoritatea oamenilor dau faliment pentru ca au investit
prea mult in proza vietii. A te ruina din pricina poeziei e o
onoare. Dar cand ai vorbit prima data cu domnisoara Sibyl
Vane?
- In cea de-a treia seara. O interpreta pe Rosalinda. Nu
m-am putut abtine sa nu ma duc in culise. Ii aruncasem pe
scena flori si-mi adresase o privire - cel putin asa mi-am imaginat. Iar batranul evreu era insistent. Parea hotarat sa ma
conduca in culise, asa incat am acceptat. E curios faptul ca
nu doream s-o cunosc, nu-i asa?
- Nu, nu cred.
- Cum asa, dragul meu Harry?
- O sa-ti explic alta data. Acum vreau sa aflu despre fata.
- Despre Sibyl? A fost atat de sfioasa si de duioasa. E
copilaroasa. A facut ochii mari de mirare cand i-am elogiat
interpretarea. Parea sa nu fie constienta de propria ei forta.
Amandoi eram cam emotionati. Si batranul evreu statea ranjind in usa cabinei sordide emitand aprecieri elaborate despre
noi, care ne uitam unul la celalalt ca doi copii. Staruia sa-mi
spuna ,,My Lord", asa incat am tinut sa o asigur pe Sibyl ca
nu detin asemenea rang. Si mi-a raspuns cu simplitate : ,,Aratati mai curand ca un print. Ar trebui sa va spun Fat-Frumos".
- Pe cuvantul meu, Dorian! Domnisoara Sibyl stie sa
faca un compliment.
- Nu o intelegi, Harry. Vede in mine un personaj dintr-o
piesa. Nu cunoaste viata absolut deloc. Locuieste impreuna
cu mama ei, o femeie ofilita si obosita care, in prima seara, a
jucat-o pe Lady Capulet invesmantata intr-un soi de halat
rosiatic; dupa cum arata, s-ar spune insa ca a apucat si vremuri mai bune.
- Cunosc genul. Ma deprima, a murmurat Lordul Henry,
examinandu-si inelele.
- Evreul ar fi vrut sa-mi istoriseasca povestea ei, dar l-am
informat ca nu ma intereseaza.
- Ai avut perfecta dreptate. Tragediile altora au intotdeauna ceva infinit de meschin.
- Sibyl e singura faptura care ma intereseaza. Ce-mi pasa
mie de unde vine? E absolut divina, de la capsor pana la picioruse. In fiecare seara ma duc sa o vad jucand si seara de seara
e tot mai miraculoasa.
- Banuiesc ca din pricina asta nu mai iei acum cina cu
mine. Mi-am spus eu ca trebuie sa fi survenit o intamplare
romantica. Asa si e, numai ca-i altfel decat m-am asteptat.
- Dragul meu Harry, dar zi de zi luam pranzul si gustarea
impreuna, si am fost de cateva ori impreuna la opera, s-a aparat Dorian, deschizandu-si cu mirare ochii albastri.
- Si de fiecare data intarzii ingrozitor.
- Da, nu pot sa nu ma duc s-o vad pe Sibyl jucand, macar
un singur act. Sunt flamand de ea si cand ma gandesc la minunatul suflet care se ascunde in trupusorul acela de fildes,
ma simt cuprins de veneratie.
- Dorian, poti sa cinezi in seara asta cu mine, sau nu?
Tanarul a clatinat din cap.
- In seara asta e Imogen si maine va fi Julieta.
- Si cand e Sibyl Vane?
- Niciodata.
- Te felicit.
- Ce uracios esti! Ea intruchipeaza toate eroinele din
lume intr-una singura. E mai mult decat o fiinta individuala.
Razi tu, dar te asigur ca e un geniu. O iubesc si trebuie s-o fac
sa ma iubeasca. Tu, care cunosti toate tainele vietii, invata-ma
cum s-o vrajesc pe Sibyl Vane, cum s-o fac sa ma iubeasca?
Vreau sa-l fac gelos pe Romeo. Vreau ca toti indragostitii
morti din lume sa ne auda rasetele si sa se intristeze. As dori
ca suflul pasiunii noastre sa imprastie tarana si sa-i destepte
din somn, sa le prefaca cenusa in durere vie. Pe Dumnezeul
meu, Harry, o ador!
Se invartea in sus si-n jos prin incapere, in timp ce perora.
Pete rosii, razlete, ii ardeau in obraji. Era atatat la culme.
Lordul Henry il urmarea cu o insidioasa, subtila placere.
Cat de diferit era acum fata de baiatul timid, temator pe care-l
intalnise in atelierul lui Basil Hallward! Firea lui se deschisese
ca o floare la lumina si se incarcase cu boboci de flacara purpurie. Sufletul i s-a strecurat din ungherele sale tainice si
Dorinta i-a iesit in cale.
- Si ce-ai de gand sa faci? l-a intrebat in cele din urma
Lordul Henry.
- Vreau ca tu si cu Basil sa veniti intr-o seara sa o vedeti
jucand. Nu mi-e deloc teama de rezultat. Cu siguranta o
sa-i recunoasteti geniul. Si dupa aceea va trebui sa o smulgem
din mainile evreului. Are un angajament cu el pe trei ani - din
clipa asta mai sunt doi ani si opt luni. Fireste, va trebui sa-l
platesc. Si dupa ce rezolv treaba asta, aleg un teatru din West
End si o scot la suprafata. O sa-i innebuneasca pe toti, asa cum
m-a innebunit pe mine.
- E cu neputinta, dragule.
- Ba asa o sa fie. Ea poseda nu numai talent, un talent
desavarsit, dar si instinct, si personalitate, ori tu mi-ai spus adeseori ca personalitatile, si nu principiile fac lumea sa mearga
inainte.
- Bun, si in ce seara sa venim?
- Stai sa vad. Azi e marti. Hai sa fie maine. Maine o joaca
pe Julieta.
- In ordine. Ne intalnim la Bristol, la ora opt, si o sa-l
aduc si pe Basil.
- Nu la opt, Harry, te rog. La sase si jumatate. Trebuie
sa fim acolo inainte de ridicarea cortinei. E neaparat sa o
vedeti in primul act, cand il intalneste pe Romeo.
- Sase si jumatate! Ce ora! E ca si cum am lua ceaiul la
pranz sau am citi un roman englezesc. Hai sa zicem sapte.
Nici un gentleman nu ia cina inainte de ora sapte. Il vezi tu
pe Basil pana atunci? Sau sa-i scriu eu?
- Dragul de Basil! Nu l-am mai vazut de o saptamana.
E infiorator din partea mea, dupa ce ca mi-a trimis portretul
incadrat intr-o rama superba, proiectata chiar de el si, cu
toate ca sunt putin gelos pe portret pentru ca e cu o luna mai
tanar decat mine, trebuie sa recunosc ca ma incanta. Poate
ca-i preferabil sa-i scrii tu. Nu vreau sa fiu singur cu el. Imi
spune lucruri care ma supara. Imi da sfaturi bune.
Lordul Henry a zambit.
- Oamenilor le place grozav sa dea altora ce le lipseste
lor. Asta numesc eu profunzimile generozitatii.
- O, Basil e unul din cei mai draguti oameni, totusi mi
se pare ca e putin cam filistin. I-am descoperit latura asta numai cand te-am cunoscut pe tine, Harry.
- Basil, dragul meu, investeste in arta tot ce are mai bun
in el. Drept urmare, nu-i mai raman pentru viata decat prejudecatile, principiile si bunul-simt. Singurii artisti simpatici
ca persoane pe care i-am cunoscut vreodata sunt artistii slabi.
Artistii buni exista efectiv numai prin ceea ce realizeaza, in
consecinta sunt absolut neinteresanti ca persoane. Un mare
poet, un poet cu adevarat mare, e faptura cea mai nepoetica.
Dar poetii minori sunt efectiv fascinanti. Cu cat sunt mai
proaste poemele lor, cu atat mai pitoresti sunt ei. Simplul fapt
de a fi publicat o culegere de sonete de mana a doua il poate
face irezistibil pe autor. Traieste in viata poezia pe care nu
o poate scrie. Ceilalti scriu poezia pe care nu indraznesc sa
o traiasca.
- Harry, ma intreb daca chiar asa stau lucrurile, a raspuns
Dorian Gray, stropindu-si batista cu cateva picaturi dintr-un
flacon mare, cu dop de aur, care se gasea pe masa. Asa o fi,
daca spui tu. Si acum, o intind. Ma asteapta Imogen. Nu uita
de maine. La revedere.
Dupa plecarea lui, Lordului Henry pleoapele i s-au lasat
grele peste ochi, a inceput sa chibzuiasca. In mod cert, putini
oameni l-au interesat vreodata atat cat il interesa Dorian
Gray, si totusi adoratia smintita a tanarului pentru o alta persoana nu-i starnea nici o zvacnire de iritare sau de gelozie.
Dimpotriva, ii facea placere. Il transforma pe baiat intr-un
obiect de studiu mai interesant. Lordul Henry fusese intotdeauna puternic atras de metodele stiintelor naturale, dar
subiectul sau obiectul acestor stiinte i se parea trivial si lipsit
de importanta. Asa incat isi incepuse vivisectia asupra propriei persoane si sfarsise prin a-i supune unei vivisectii si pe
altii. Viata omeneasca - acesta i se parea singurul domeniu
demn de a fi investigat. In comparatie cu aceasta, totul era
lipsit de valoare. E drept ca, atunci cand disecai viata in bizarul creuzet de durere si placere, nu puteai sa te aperi cu o
masca de sticla prinsa pe fata, nici sa te feresti de izurile sulfuroase care-ti afuma creierul si-ti impaneaza imaginatia cu
fantezii monstruoase si imagini de cosmar. Existau otravuri
atat de subtile, incat pentru a le detecta trebuia sa te lasi imbolnavit de ele. Existau maladii atat de stranii, incat pentru
a le intelege natura trebuia sa le simti pe pielea ta. Si totusi,
cat de pretioasa era recompensa! Ce infatisare miraculoasa dobandea lumea in ochii tai! Sa urmaresti curioasa logica stricta
a pasiunilor si viata emotionala, vibranta, a intelectului - sa
surprinzi punctul in care se intalnesc si cel in care se despart,
punctul in care ajung la unison si cel in care ajung la discordie - ce delectare! Ce conteaza care-i pretul? Pretul senzatiilor nu poate fi niciodata prea scump.
Era constient - si gandul i-a aprins un licar de placere in
ochii lui de agata bruna - ca, datorita vorbelor lui melodioase,
rostite cu inflexiunile lui melodioase, sufletul lui Dorian
Gray capitulase in fata acelei fete albe si cazuse in adoratie
in fata ei. In mare masura, baiatul era creatia lui. Prematura.
Asta insemna ceva. Oamenii obisnuiti asteapta pana cand
viata catadicseste sa le dezvaluie tainele ei, dar celor putini,
celor alesi, misterele vietii le sunt revelate inainte ca valul sa
fi fost inlaturat. Uneori acesta este efectul artei, mai cu seama
al artei literare, care lucreaza nemijlocit cu pasiunile si cu intelectul. Dar din cand in cand o personalitate complexa ia locul
artei si isi asuma functia ei, ceea ce, intr-adevar, devine in
felul ei o reala opera de arta. Pentru ca si viata are capodoperele ei desavarsite, asemenea poeziei, sculpturii sau picturii.
Da, baiatul era o creatie prematura. Isi culegea roadele
recoltei inca din timpul primaverii. Vibrau in el pulsul si
pasiunea tineretii, dar devenea constient de sine. Era un deliciu sa-l urmaresti. Cu chipul lui frumos, cu sufletul lui frumos, era o realizare uimitoare. Nu avea importanta cum urma
sa se termine totul sau daca era destinat sa se termine. Parea
o aparitie gratioasa dintr-un spectacol de carnaval sau dintr-o
piesa, un personaj ale carui bucurii te lasa rece, dar ale carui
suferinte fac apel la simtul frumosului, iar ranile lui sunt ca
niste roze rosii.
Suflet si trup, trup si suflet - cate mistere ascundeau!
Exista impulsuri animalice in suflet, iar trupul poate cunoaste
momente de spiritualitate. Simturile se pot rafina si intelectul se poate degrada. Cine ar putea spune unde inceteaza
impulsurile carnale si unde incep impulsurile psihice? Cat
de gaunoase sunt definitiile arbitrare ale psihologilor de rand!
Si totusi cat e de dificil sa alegi intre teoriile diverselor scoli!

Era oare sufletul o umbra cuibarita in casa pacatului? Sau
trupul sa se fi aflat intr-adevar in suflet, asa cum gandea Giordano Bruno? Separarea spiritului de materie constituia un
mister, si uniunea dintre spirit si materie era la randul ei un
mister.
Si-a pus intrebarea daca am putea vreodata sa facem din
psihologie o stiinta exacta care sa ne infatiseze fiecare resort
al vietii. In realitate, mai intotdeauna ne intelegem gresit pe
noi, si rareori ii intelegem pe ceilalti. Experienta nu are nici
o valoare etica. E doar numele cu care oamenii isi boteaza
greselile. Moralistii, in general, au considerat-o o modalitate
de avertizare si i-au atribuit o certa eficacitate etica in procesul
de formare a caracterului; i-au conferit meritul de a ne invata
ce cale sa urmam si ce anume sa evitam. Dar experienta nu
detine o forta care s-o motiveze. E o cauza la fel de putin
activa ca si constiinta insasi. N-a facut decat sa demonstreze
ca viitorul nostru va reproduce trecutul si ca pacatul pe care
l-am savarsit candva cu neplacere o sa-l repetam de multe ori,
cu mare placere.
Ii era totusi limpede ca metoda experimentala era singura
cale prin care se poate realiza o analiza stiintifica a pasiunilor
si ca Dorian Gray era, cu certitudine, un subiect care-i convenea perfect si care promitea rezultate bogate si rodnice.
Subita lui iubire nebuna, inspirata de Sibyl Vane, era un
fenomen psihologic nu lipsit de interes. Fara indoiala ca la
originea lui statea curiozitatea, curiozitatea si setea de noi
experiente, totusi nu era vorba de o pasiune simpla, ci mai
curand de una foarte complexa. Ceea ce incepuse din purul
instinct senzual al adolescentei fusese prelucrat de mecanica
imaginatiei si prefacut in ceva care i se parea baiatului a fi la
mare departare de simturi, fapt cu atat mai primejdios. Pasiunile de a caror origine ne amagim singuri sunt cele care ne
tiranizeaza cel mai puternic. Cele de a caror natura suntem
constienti se manifesta mult mai slab. Se intampla deseori
sa gandim ca facem experiente asupra altora cand, de fapt,
experimentam asupra noastra insine.
In timp ce Lordul Henry medita visator la toate aceste lucruri, s-a auzit o bataie in usa si valetul lui a intrat ca sa-i
aduca aminte ca era timpul sa se imbrace pentru cina. S-a
ridicat si a privit in strada. Asfintitul poleise in aur rosu ferestrele de sus ale caselor de peste drum. Geamurile straluceau
ca niste placi de metal incandescent. Cerul arata ca o roza
fanata. Lordul Henry s-a gandit la culoarea de flacara a vietii
tanarului sau prieten si s-a intrebat oare cum se va termina.
Cand s-a intors acasa, cam pe la douasprezece si jumatate
noaptea, a zarit o telegrama pe masa din hol. A deschis-o si
a vazut ca i-o trimisese Dorian Gray. Il instiinta ca se logodise cu Sibyl Vane.

Capitolul 5

- Mama, mama, sunt atat de fericita! murmura fata cu
capul ingropat in poala femeii ofilite, obosite, care, asezata cu
spatele spre lumina agresiva, insidioasa, statea pe singurul fotoliu existent in ponosita lor camera de zi.
- Sunt atat de fericita, repeta fata, si ar trebui sa fii fericita
si tu!
Doamna Vane s-a foit si si-a lasat mainile osoase, albite
parca cu bismut, pe crestetul fiicei sale.
- Fericita! a inganat-o ea. Sibyl, eu sunt fericita numai
cand te vad jucand. Tu n-ar trebui sa te gandesti la nimic altceva decat la interpretarile tale. Domnul Isaacs a fost extrem
de bun cu noi si ii datoram bani.
Fata si-a inaltat capul si s-a imbufnat.
- Bani, mama, a strigat. Ce importanta au banii? Iubirea
inseamna mult mai mult decat banii.
- Domnul Isaacs ne-a dat in avans cincizeci de lire ca sa
ne putem achita datoriile si sa-l echipam pe James. Sibyl, nu
trebuie sa uiti lucrul asta. Cincizeci de lire inseamna o suma
foarte mare. Domnul Isaacs a fost foarte binevoitor.
- Dar nu-i un gentleman, mama, si nu pot suferi felul
in care imi vorbeste, a raspuns fata, ridicandu-se in picioare
si indreptandu-se spre fereastra.
- Nu stiu ce ne-am face fara el, a staruit femeia in varsta,
pe un ton iritat.
Sibyl Vane a scuturat din cap si a raspuns:
- Mama, nu mai avem nevoie de el. Acum, Fat-Frumos
ne va orandui vietile.
Dupa aceste cuvinte a tacut. Un trandafir i s-a scuturat
in sange si i-a umbrit obrajii. O respiratie agitata i-a despartit
petalele buzelor. Ii tremurau. O adiere de pasiune sudica i-a
strabatut trupul si i-a raspandit un freamat in cutele gingase
ale rochiei.
- Il iubesc, a rostit ea cu simplitate.
- Copila nesabuita! Copila nesabuita! a sunat papagaliceste
replica de raspuns. Si fluturarea degetelor strambe, incarcate
de bijuterii false, a imprumutat cuvintelor o nota grotesca.
Fata a ras iar. Ii rasuna in glas veselia unei pasari inchise
in colivie. Ochii ei captasera muzica si reverberau ecouri
radioase, apoi se inchideau o clipa, parca pentru a-si ascunde
taina. Cand se deschideau din nou, ceata unui vis se risipea
din ei.
Intelepciunea, cu buzele ei subtiri, i-a grait din fotoliul desfundat, i-a pomenit despre prudenta, i-a citat din acea carte
a lasitatii al carei autor maimutareste numele bunului-simt.
Fata nu o asculta. Se simtea libera in colivia pasiunii. Printul
ei, Fat-Frumos, ii era alaturi. Apelase la memorie ca sa-l reconstituie. Isi trimisese sufletul in cautarea lui, si il redobandise.
Sarutarile ii ardeau din nou buzele. Suflarea lui ii incalzea
pleoapele.
Apoi, Intelepciunea si-a modificat pledoaria si a vorbit
despre iscodire si descoperire. S-ar putea ca tanarul acesta sa
fi fost bogat. In cazul asta, te puteai gandi la o casatorie. In
ghiocul urechii ei s-au spart valurile vicleniei omenesti. In jurul fetei tasnira sagetile istetimii. A vazut buzele subtiri
miscandu-se si a zambit.
La un moment dat a simtit nevoia sa vorbeasca. Tacerea
incarcata de vorbe o tulbura.
- Mama, mama, a strigat, de ce oare ma iubeste atat de
mult? Eu una stiu de ce il iubesc. Il iubesc pentru ca e asa
cum ar trebui sa fie Iubirea. Dar el ce vede la mine? Nu-l
merit. Si totusi - nu stiu cum sa spun -, desi sunt mult mai
prejos decat el, nu ma simt umila. Ma simt mandra, foarte
mandra. Mama, si tu l-ai iubit pe tatal meu asa cum il iubesc
eu pe Fat-Frumos?
Femeia in varsta a palit sub stratul de pudra ieftina care-i
acoperea obrajii, iar buzele uscate i-au zvacnit intr-un spasm
dureros. Sibyl a alergat la ea, i-a incolacit gatul cu bratele si
a sarutat-o.
- Iarta-ma, mama. Stiu ca te doare sa vorbesti despre tata.
Dar te doare pentru ca l-ai iubit atat de mult. Nu mai fi atat
de trista. Eu sunt azi la fel de fericita cum ai fost tu in urma
cu douazeci de ani. Ah! Da-mi voie sa fiu fericita pe vecie.
- Copila mea, esti mult prea tanara ca sa te gandesti la
dragoste. Si apoi, ce stii tu despre tanarul asta? Nu-i cunosti
nici macar numele. Intreaga poveste e inoportuna si trebuie
sa-ti spun ca, acum cand James pleaca in Australia si eu am
atatea pe cap, ar trebui sa fii mai chibzuita. Totusi, asa cum
am mai spus, daca e bogat...
- Ah, mama, mama, da-mi voie sa fiu fericita.
Doamna Vane a privit-o lung, apoi, cu unul dintre gesturile acelea artificiale, teatrale, care la actori ajung sa fie o a doua
natura, a strans-o in brate. In clipa aceea s-a deschis usa si
a intrat un tanar cu par castaniu, aspru. Era indesat la trup,
cu maini si picioare mari, se misca stangaci. Nu era nici pe
departe atat de fin cizelat ca sora lui. Ar fi fost greu sa ghicesti
ca e vorba de o ruda atat de apropiata. Doamna Vane si-a fixat
privirea asupra lui si a suras mai intens. In mintea ei, ii acorda
fiului demnitatea publicului. Simtea ca alcatuieste un tableau
interesant.
- Sibyl, cred ca ai putea sa pastrezi cateva sarutari si pentru mine, i s-a adresat baiatul, cu un bombanit vesel.
- Vai, Jim, dar tie nu-ti place sa fii sarutat. Tu esti un urs
morocanos. A alergat la el si l-a imbratisat.
James Vane si-a privit sora cu tandrete.
- Sibyl, as dori sa facem o plimbare impreuna. Nu cred
ca o sa mai revad vreodata Londra asta odioasa. Sunt sigur
ca nu doresc.
- Fiule, nu rosti cuvinte atat de ingrozitoare, a murmurat
doamna Vane, luand, cu un oftat, o rochie de teatru vulgara,
si incepand sa o carpeasca. Era putin dezamagita ca baiatul
nu se alaturase grupului lor. Asta ar fi intensificat pitorescul
teatral al tabloului.
- De ce, mama? Spun ce gandesc.
- Ma indurerezi, fiule. Eu am incredere ca ai sa te intorci
din Australia intr-o situatie prospera. Banuiesc ca in Colonii
nu exista o societate aleasa, cred ca nici nu exista ceva ce s-ar
putea numi societate, asa incat, dupa ce ai sa faci avere, va
trebui sa te intorci si sa te afirmi la Londra.
- Societate! a inganat-o baiatul. Nu tin sa cunosc nimic
de felul asta. Mi-ar placea sa fac bani ca sa va scot, pe dumneata si pe Sibyl, din teatru. Il urasc.
- Vai, Jim, a exclamat Sibyl razand, ce urat din partea
ta! Si vrei intr-adevar sa faci o plimbare cu mine? Asta-i
frumos. Mi-era teama ca ai sa te duci sa-ti iei ramas-bun de
la prietenii tai - de la Tom Hardy, care ti-a daruit pipa aceea
caraghioasa, sau de la Ned Langton, care rade de tine cand
te vede cu ea in gura. Esti o dulceata daca imi dedici mie
ultima ta dupa-amiaza. Unde vrei sa mergem? Hai in Park.
- Sunt imbracat prea sleampat, a raspuns tanarul incruntandu-se. In Park se plimba numai barbati dichisiti.
- Prostii, Jim, i-a raspuns fata mangaindu-i maneca hainei.
Tanarul a sovait o clipa.
- Foarte bine, a spus in cele din urma. Dar n-o lungi prea
mult cu imbracatul.
Fata a iesit pe usa dansand. Putea fi auzita cantand in timp
ce alerga pe trepte. Picioarele ei mici le pacaneau deasupra
capetelor.
Baiatul a strabatut de doua-trei ori camera in sus si-n jos.
Pe urma s-a intors spre tacuta silueta din fotoliu.
- Mama, lucrurile mele sunt toate gata?
- Totul e gata, James, i-a raspuns fara sa-si mute privirea
de la ce lucra.
In ultimele luni se simtea stanjenita cand se gasea singura
cu fiul asta dur si grav al ei. Firea ei tainica, lipsita de profunzimi, se simtea tulburata de cate ori li se intalneau privirile. Se
intreba daca baiatul o fi banuind ceva. Tacerea care a urmat,
intrucat el nu a mai adaugat nimic, a devenit insuportabila.
Batrana a inceput sa se planga. Femeile se apara atacand, la
fel cum ataca prin capitulari subite si stranii.
- James, in legatura cu viata ta pe mare, sper ca o sa-ti
placa. Nu uita ca a fost alegerea ta. Ai fi putut sa intri intr-un
birou de avocatura. Avocatii sunt o clasa respectabila si iau
foarte des masa cu cele mai bune familii.
- Detest birourile si ii detest pe functionari. Da, ai dreptate, mi-am ales singur calea. Tot ce vreau sa-ti cer este sa
veghezi asupra lui Sibyl. Nu lasa pe nimeni sa-i faca vreun
rau. Mama, trebuie sa ai grija de ea.
- James, vorbesti foarte bizar. Bineinteles ca am grija de
Sibyl.
- Am auzit ca e un gentleman care vine seara de seara
la teatru si se duce apoi in culise sa stea de vorba cu ea. E adevarat? Ce-i cu el?
- James, vorbesti despre lucruri pe care nu le intelegi. In
profesiunea noastra se obisnuieste sa ni se acorde o atentie
deosebita sub forma de omagii. Eu insami, la vremea mea,
primeam numeroase buchete de flori. Asta se intampla cand
arta actoriceasca era pe deplin inteleasa. Cat despre Sibyl,
la ora actuala nu stiu daca inflacararea ei e serioasa sau nu. Insa,
fara indoiala, tanarul in chestiune e un gentleman desavarsit.
Fata de mine e intotdeauna extrem de politicos. Pe deasupra
pare sa fie bogat si florile pe care le trimite sunt superbe.
- Si totusi nu-i cunosti numele, a replicat baiatul cu
duritate.
- Nu, a raspuns maica-sa cu o mina placida. Inca nu si-a
dezvaluit numele real. Ceea ce gasesc ca e o atitudine foarte
romantica. Probabil ca face parte din aristocratie.
James Vane si-a muscat buzele.
- Mama, Sibyl, vegheaza asupra ei, i-a strigat.
- Fiule, ma deprimi. Sibyl e permanent supravegheata
de mine. Desigur, daca domnul asta e bogat nu vad nici un
motiv pentru care sa nu contracteze o alianta cu el. Sunt convinsa ca e un aristocrat. Trebuie sa recunosc ca intruneste
toate insusirile aristocratului. S-ar putea sa fie o partida stralucita pentru Sibyl. Ar alcatui impreuna un cuplu splendid.
Si frumusetea lui fizica e absolut remarcabila, toata lumea e
de acord.
Baiatul a bombanit ceva ca pentru el insusi si a batut darabana in geam, cu degetele lui grosolane. Tocmai se intorcea
sa spuna ceva, cand s-a deschis usa si Sibyl a navalit inauntru.
- Ce mutre serioase aveti amandoi! a exclamat. Ce s-a
intamplat?
- Nimic, a raspuns el. Cred ca, din cand in cand, trebuie
sa mai fim si seriosi. La revedere, mama. O sa iau cina la ora
cinci. Totul e impachetat in afara de camasi, asa ca nu trebuie
sa-ti faci griji.
- La revedere, fiule, i-a raspuns ea cu o plecaciune de o
maretie fortata.
Era foarte necajita din pricina tonului pe care il adoptase
fata de ea, si in expresia fetei lui era ceva care o speria.
- Saruta-ma, mama, i-a cerut fata. Buzele ei ca petalele
de floare au atins obrazul ofilit si i-au topit raceala.
- Copila mea! Copila mea! a strigat doamna Vane, privind spre tavan, ca spre o galerie imaginara.
- Vino, Sibyl, a chemat-o fratele ei, cu nerabdare. Nu putea suferi pozele afectate ale mamei lui.
Au iesit in lumina soarelui care palpaia suflata de vant si
au pornit in jos pe uracioasa Euston Road. Trecatorii priveau
mirati la baiatul bosumflat si greoi, imbracat in haine ieftine,
care nu stateau bine pe el, insotit de o fata atat de gratioasa,
cu o infatisare atat de rafinata. Parea un gradinar necioplit
care insotea un trandafir.
Se incrunta uneori cand intalnea privirea iscoditoare a
vreunei persoane straine. Simtea in fata privirilor celorlalti
aceeasi ostilitate pe care geniile o cunosc tarziu, la batranete,
si care e permanenta in cazul oamenilor de rand. Sibyl insa
nu era constienta de efectul pe care-l producea. Iubirea ii tremura in rasul de pe buze. Se gandea la Fat-Frumos si, ca sa
se poata gandi mai bine, nu vorbea despre el, ci palavragea
despre vaporul cu care urma sa plece Jim, despre aurul pe care
cu siguranta avea sa-l gaseasca, despre superba mostenitoare
careia urma sa-i salveze viata, smulgand-o din mainile ticaloase ale unor banditi invesmantati in camasi rosii. Ca doar
n-o sa ramana marinar pe vas, sau supraveghetor de cargo,
sau ce-o mai fi. O, nu! viata de marinar era groaznica. Imagineaza-ti cum e sa fii inchis intr-un vapor oribil, sa te lupti
cu valurile dusmanoase, cocosate, care incearca sa patrunda
inauntru, cu vanturi viforoase care doboara catargul si sfasie
panzele in panglici lungi, care se zbat zgomotos! Nu, el trebuia sa paraseaca vasul de indata ce ajungea la Melbourne,
sa-si ia un politicos ramas-bun de la capitan si sa plece de
indata spre tinuturile aurifere. In mai putin de o saptamana
o sa gaseasca o pepita, cea mai mare bucata de aur pur care
a fost descoperita vreodata, si o s-o aduca pe coasta intr-un
camion pazit de sase politisti calare. Banditii adapostiti in
padure o sa incerce de trei ori sa-i atace si el ii va infrange,
cu multa varsare de sange. Ah, nu! Nu trebuia sa se duca in
tinuturile cu zacaminte de aur. Acestea erau locuri infioratoare, unde oamenii se imbatau si se impuscau unii pe altii
in carciumi si vorbeau urat. Nu, el trebuia sa se faca fermier,
cu crescatorie de oi si intr-o seara, in timp ce se intorcea acasa
calare, avea sa vada cum o frumoasa mostenitoare era rapita
de un bandit, calare pe un cal negru, iar el il va urmari si o va
salva. Fireste, mostenitoarea o sa se indragosteasca de el si el
de ea si o sa se casatoreasca si o sa se intoarca si o sa locuiasca
la Londra intr-o casa imensa. Da, il asteptau intamplari minunate. Dar va trebui sa fie foarte bun si sa nu-si iasa din fire
si sa nu cheltuiasca banii nechibzuit. Nu era decat cu un an
mai mare decat el, dar cunostea mult mai bine viata. De asemenea, va trebui sa-i scrie regulat, la fiecare trimitere de posta,
si sa nu neglijeze sa-si spuna rugaciunile in fiecare seara inainte de culcare. Dumnezeu e foarte bun si o sa vegheze asupra
lui. Si ea o sa se roage pentru el, iar peste cativa ani se va intoarce bogat si fericit.
Baiatul o asculta morocanos si nu-i raspundea un cuvant.
Il durea inima ca-si paraseste caminul.
Dar nu numai asta era pricina mohorelii si imbufnarii lui.
Cu toate ca era lipsit de experienta, avea un acut simt al
primejdiei care o pandea pe ea. Acel dandy indragostit de ea
era de rau augur. Era un gentleman, pricina pentru care il
ura dintr-un instinct visceral, din adancuri atavice, pe care
nu si le putea explica, drept urmare simtamantul se instapanea tot mai mult asupra-i. Era constient de firea superficiala
si de vanitatea mamei lui, care insemna un infinit pericol
pentru Sibyl si pentru fericirea ei. Copiii incep prin a-si iubi
parintii si, pe masura ce cresc, ii judeca si uneori ii iarta.
Mama lui! Ar fi vrut sa o intrebe ceva, ceva ce-l framanta
de multa vreme in tacere. O fraza intamplatoare pe care o
auzise la teatru, o ironie spusa in soapta care-i ajunsese la ureche intr-o seara cand le astepta la iesirea din scena si care ii
declansase un teribil torent de ganduri. Isi amintea fraza
care il sfichiuise ca un plesnet de cravasa peste obraz. Sprancenele i s-au impreunat intr-o linie paroasa orizontala si,
intr-un spasm de durere, si-a muscat buza de jos.
- Jim, nu asculti un cuvant din tot ce-ti spun, a protestat
Sibyl, si eu care facusem cele mai splendide planuri pentru
viitorul tau. Spune ceva!
- Ce vrei sa-ti spun?
- O, fagaduieste-mi ca ai sa fii baiat bun si ca nu ai sa
ne uiti, i-a raspuns ea zambind.
Tanarul a inaltat din umeri.
- Mai curand ai sa ma uiti tu pe mine decat eu pe tine,
Sibyl.
Fata s-a imbujorat.
- Ce vrei sa spui, Jim?
- Aud ca ai un nou prieten. Cine e? Cum de nu mi-ai
vorbit despre el? Nu-ti vrea binele.
- Opreste-te, Jim! Nu ai dreptul sa spui nimic impotriva
lui. Il iubesc.
- Cum asa? Nu-i cunosti nici numele. Cine e? Am dreptul sa stiu.
- Il cheama Fat-Frumos. Nu-ti place numele asta? Ah,
prostutule. Nu s-ar cuveni sa uiti. Daca l-ai vedea ai gandi
ca-i cel mai minunat om de pe lume. Intr-o buna zi, cand
ai sa te intorci din Australia, ai sa-l cunosti. Si o sa-ti placa
mult. Toata lumea il indrageste si eu... eu il iubesc. Cat as
fi vrut sa vii asta seara la teatru! El o sa fie acolo si eu o sa fiu
Julieta. Doamne, cum o s-o interpretez! Imagineaza-ti, Jim,
sa fii indragostita si s-o joci pe Julieta! Sa stii ca el e acolo.
Sa joci pentru placerea lui. Mi-e teama ca o sa-mi inspaimant
partenerii, o sa-i inspaimant sau o sa-i vrajesc. A fi indragostit
inseamna a te depasi pe tine insuti. Bietul monstru, domnul
Isaacs, o sa declare: ,,E un geniu!" catre neispravitii lui de la
bar. Pana acum tinea predici in legatura cu mine ca as fi un
model, in seara asta ma va declara o revelatie. Presimt. Si totul
pentru el, numai pentru el, pentru Fat-Frumos, minunatul
meu iubit, zeul meu marinimos. Dar eu sunt saraca pe langa
el. Saraca? Si ce conteaza? Cand saracia se taraste pe usa, dragostea vine zburand pe fereastra. Proverbele noastre ar trebui
rescrise. Au fost concepute iarna, si acum e vara, pentru mine
e primavara, e dansul florilor pe bolta albastra.
- E un gentleman, a repetat baiatul ursuz.
- E un print! A strigat ea melodios. Ce vrei mai mult?
- Doreste sa-i fii sclava.
- Ma cutremur la gandul de a fi libera.
- As vrea sa te feresti de el.
- A-l vedea inseamna a-l adora, a-l cunoaste inseamna
a te increde in el.
- Sibyl, esti nebuna dupa el.
Fata a ras si l-a luat de brat.
- Dragule, batrane Jim, vorbesti de parca ai avea o suta
de ani. Intr-o zi ai sa te indragostesti si tu. Si atunci ai sa intelegi. Nu face mutra asta posomorata. Ar trebui sa fii bucuros la gandul ca, desi pleci, ma lasi mai fericita ca oricand.
Viata a fost aspra cu noi doi, foarte aspra si plina de greutati.
Dar de acum inainte totul va fi altfel. Tu pleci sa cauti o lume
noua si eu am gasit o lume noua. Uite doua scaune, haide
sa ne asezam si sa ne uitam la lumea eleganta.
S-au asezat in mijlocul unei imbulzeli de gura-casca. Razoarele de lalele din fata lor ardeau ca niste cercuri de foc
frematande. In aerul vibrant plutea o pulbere alba, ca un nor
tremurator de radacini de irisi macinate. Umbrelutele viu
colorate dansau si se leganau ca niste fluturi uriasi.
Isi sili fratele sa vorbesca despre el, despre sperantele si
perspectivele lui. Vorbea rar, cu efort. Isi pasau unul altuia
cuvintele, cu incetineala, ca miscarile unor jucatori de sah.
Sibyl simtea o apasare. Nu-si putea comunica bucuria. Tot
ce putea obtine de la el era un zambet palid care arcuia buzele
acelea bosumflate. Dupa un timp, a ramas tacuta. Deodata,
a zarit o scaparare de par de aur si de ras si Dorian Gray a
trecut prin fata ei intr-o trasura deschisa, alaturi de doua
doamne.
A sarit in picioare.
- Uite-l! a strigat.
- Pe cine?
- Pe Fat-Frumos, a raspuns, privind dupa trasura.
A sarit si baiatul in picioare si a prins-o brutal de brat.
- Arata-mi-l! Care e? Arata-mi-l. Trebuie sa-l vad!
Dar in momentul acela s-a interpus landoul Ducelui de
Berwick si, dupa ce a trecut, nu se mai vedea nici urma de
trasura in Park.
- A disparut, a murmurat Sibyl cu amaraciune. As fi
vrut sa-l vezi.
- Si eu as fi vrut, pentru ca, la fel de sigur cum exista un
Dumnezeu in ceruri, daca omul asta o sa-ti faca vreodata
un rau, il omor.
Sibyl l-a privit ingrozita. El si-a repetat cuvintele care au
sfartecat aerul ca un pumnal. Oamenii din jurul lui au facut
ochii mari. O doamna din apropierea ei a chicotit.
- Jim, hai sa plecam.
A urmat-o inciudat in timp ce ea isi facea loc prin multime. Era bucuros ca spusese ce spusese.
Cand au ajuns la statuia lui Ahile, Sibyl s-a intors spre el.
In ochi ii lucea mila, dar pe buze ii juca rasul. A clatinat din
cap cu repros.
- Esti nebun, Jim, absolut nebun, esti un baiat uracios,
asta-i tot. Cum poti spune lucruri atat de infioratoare? Habar
n-ai despre ce vorbesti. Esti pur si simplu gelos si rau. Tare
as vrea sa te vad indragostit. Iubirea ii imblanzeste pe oameni,
si ce-ai spus tu a fost o ticalosie.
- Am saisprezece ani, a raspuns baiatul, si stiu ce vreau.
Mama nu-ti poate fi de nici un ajutor. Nu se pricepe sa aiba
grija de tine. Mai bine nu plecam in Australia. Ma bate
gandul sa las totul balta. As renunta daca nu as fi semnat
documentele.
- Nu fi atat de solemn, Jim. Parca esti un erou din melodramele alea idioate in care-i placea atat de mult mamei sa
joace. Nu vreau sa ma cert cu tine. L-am vazut si, vai!, a-l
vedea e fericirea deplina. Nu, n-o sa ne certam. Stiu ca n-ai
fi niciodata in stare sa faci rau cuiva pe care-l iubesc, nu-i asa?
- Nu cred, atata timp cat il iubesti, a sunat raspunsul
morocanos.
- O sa-l iubesc pe veci, a exclamat Sibyl.
- Si el?
- Si el o sa ma iubeasca pe vecie.
- Ar fi de dorit s-o faca.
Fata s-a indepartat putin, pe urma a ras si si-a sprijinit
mana pe bratul lui. In fond era un baietandru.
Cand au ajuns la Marble Arch s-au urcat intr-un omnibuz
care i-a lasat in apropiere de locuinta lor paraginita din
Euston Road. Trecuse de ora cinci si Sibyl trebuia sa se odihneasca vreo doua ore inainte de a intra in scena. Jim staruia
s-o faca. I-a spus ca prefera sa-si ia ramas-bun de la ea cand
mama nu era de fata. Pentru ca batrana ar fi facut o scena
si lui ii era sila de orice fel de scena.
S-au despartit in camera in care se odihnea Sibyl. In inima
baiatului incoltea gelozia si o ura veninoasa, ucigasa fata de
strainul care se varase intre ei doi, asa avea el impresia. Dar
cand i-a simtit bratele in jurul gatului, si degetele ei i-au
ciufulit parul, s-a imbunat si a sarutat-o cu adanca afectiune.
Cand a coborat, ochii ei erau impaienjeniti de lacrimi.
Mama il astepta jos. De indata ce l-a vazut, l-a bombanit
pentru lipsa lui de punctualitate. Nu i-a spus nimic, dar s-a
asezat in fata cinei saracacioase. Mustele bazaiau in jurul
mesei si se tarau pe fata de masa patata. Prin uruitul omnibuzelor si ropotul trasurilor, deslusea zumzetul vocii ei taraganate, care-i inghitea minutele ramase.
Dupa un timp, a dat la o parte farfuria si si-a ingropat
capul in maini. Simtea ca are dreptul sa stie. Ar fi trebuit sa
i se spuna demult, daca era ceea ce suspecta el. Maica-sa se
uita la el, inlemnita de teama. Cuvintele i se desprindeau mecanic de pe buze. O batista de dantela zdrentuita i se zbatea
intre degete. Cand ceasul a batut orele sase, baiatul s-a ridicat
si s-a dus la usa. Pe urma s-a intors si a masurat-o din priviri.
Ochii li s-au intalnit. In ochii ei a citit un sfasietor apel la
mila. Care l-a infuriat.
- Mama, trebuie sa te intreb ceva.
Privirile ei rataceau vag prin camera. Nu i-a raspuns nimic.
- Spune-mi adevarul. Am dreptul sa-l stiu. Ai fost casatorita cu tatal meu?
Ea a oftat adanc. Un suspin de usurare. Momentul teribil,
momentul de care se temuse zi si noapte, de saptamani si de
luni de zile, venise, in sfarsit, si totusi nu fusese cuprinsa de
teroare. Intr-o oarecare masura era chiar dezamagita. Felul
direct, vulgar cu care-i fusese pusa intrebarea cerea un raspuns
direct. Situatia nu evoluase treptat, intr-un crescendo. Se declansase brusc. Ii evoca o repetitie ratata la o piesa.
- Nu, a raspuns, minunandu-se de simplitatea cruda a
vietii.
- Asta inseamna ca tatal meu a fost un nemernic, a strigat
baiatul inclestandu-si pumnii. Femeia a clatinat din cap.